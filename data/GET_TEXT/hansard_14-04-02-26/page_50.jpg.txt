40 DR.07.12.2021

pelbagai halal certification exercises ataupun areas termasuk halal medical devices, halal
packaging, halal logistic retail dan sebagainya.

Tuan Pengerusi, sekadar itu sahaja yang dapat saya kongsikan. Terima kasih.

Tuan Pengerusi [Dato’ Sri Azalina Othman Said]: Yang Berhormat Kuala Krai.

12.39 tgh.

Tuan Abdul Latiff bin Abdul Rahman [Kuala Krai]: Terima kasih Tuan
Pengerusi kerana memberi peluang kepada saya untuk mengambil bahagian dalam
perbahasan peringkat jawatankuasa Kementerian Perdagangan Antarabangsa dan
Industri. Saya ingin menyentuh Kepala P.24 Butiran 00201 — Program Pembangunan
Industri Automatif.

01240

Saya ingin menanyakan, kenapakah terdapat kenaikan yang begitu mendadak
untuk Butiran ini? Apa perancangan kerajaan dalam menghadapi kehadiran industri
kenderaan elektrik (EV) yang semakin mendapat tempat di dunia hari ini. Untuk Butiran
yang sama, saya ingin menyentuh penggunaan nama kereta-kereta buatan Malaysia.
Kalau dahulu, nama-nama yang lebih mencerminkan Malaysia seperti Saga, Satria dan
Perdana digunakan.

Namun, hari ini saya melihat kita tidak lagi menggunakan nama-nama tersebut
malah lebih terarah menggunakan nama-nama yang tidak mencerminkan Malaysia.
Kenapa perubahan ini berlaku? Adakah nama-nama Malaysia ini tidak boleh dipasarkan
sama ada dalam ataupun luar negara. Adakah kerajaan bercadang untuk kembali beralih
kepada nama-nama yang mempunyai cerminan Malaysia ini?

Tuan Pengerusi, butiran kedua ialah Butiran 00206 — Penyertaan Tahunan Dalam
Acara Perdagangan Antarabangsa Terpilih. Saya ingin menanyakan berapakah jumlah
pelaburan yang termeterai setakat ini? Berapakah jangkaan pelaburan yang akan
diperoleh apabila Malaysia menyertai Expo Dubai 2020? Berapakah expo-expo
antarabangsa yang akan disertai Malaysia pada tahun 2022 nanti dan berapakah jumlah
jangkaan pelaburan yang akan di terima oleh Malaysia?

Butiran yang ketiga Tuan Pengerusi ialah Butiran 00530 — Menaiktaraf dan
Memperbaiki Infrastruktur Asas Kawasan Perindustrian Sedia Ada. Saya ingin
menanyakan, berapakah jumlah pelaburan yang diterima oleh negara ini pada tahun ini?
Berapakah jumlah pelaburan dijangka akan diterima pada tahun hadapan?

Apakah kerajaan berpuas hati dan apakah langkah-langkah yang diambil oleh
kerajaan dalam meningkatkan jumlah pelaburan di dalam keadaan yang tidak menentu
akibat pandemik COVID-19 ini? Dalam masa yang sama, saya ingin menanyakan apakah
perancangan pihak kerajaan dalam terus meningkatkan jumlah pelaburan kepada negeri
Kelantan khususnya bagi memastikan kesamarataan antara wilayah dapat berlaku
dengan sebaiknya.

Semestinya Kelantan memerlukan jumlah pelaburan bagi meningkatkan peluang
pekerjaan kepada rakyat Kelantan memandangkan ramai rakyat Kelantan terpaksa ke luar
negeri untuk mendapatkan pekerjaan. Berapa kah jumlah pelaburan Kelantan pada tahun
ini dan apakah perancangan spesifik untuk meningkatkan pelaburan Kelantan di masa
akan datang?

Tuan Pengerusi, butiran terakhir ialah Butiran 50000 — Dasar Nasional Industri
4.0. Saya ingin menanyakan apakah perkembangan terkini Dasar Nasional Industri 4.0
setelah mengambil kira keadaan pandemik COVID-19 yang melanda seluruh dunia?
Dasar Nasional Industri 4.0 melibatkan tiga elemen terpenting iaitu proses, teknologi dan
people.

Saya ingin mencadangkan kerajaan untuk meningkatkan mutu pembelajaran di
kalangan universiti agar ia lebih menepati keperluan industri pada hari ini. Manakala
pelajar-pelajar diberikan hak yang lebih terbuka selepas SPM, diploma dan universiti untuk
