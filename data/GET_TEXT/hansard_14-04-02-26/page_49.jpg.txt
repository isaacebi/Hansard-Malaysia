DR.07.12.2021 39

Tuan Pengerusi [Dato’ Sri Azalina Othman Said]: Yang Berhormat Kuala
Selangor.

12.33 tgh.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Pengerusi. Saya mengingatkan kita semua bahawa kementerian inilah kementerian yang
dipertanggungjawabkan untuk pada akhirnya menjadikan negara kita sebuah negara yang
punya daya saing yang akan meletakkan kita kembali pada kedudukan yang sepatutnya.
Kita dengar rakan-rakan di Dewan ini berhujah sebentar tadi bagaimana hari ini kita terkial-
kial bukan sahaja untuk bersaing dengan Singapura tetapi dengan Indonesia, Thailand,
Vietnam dan sebagainya pun, kita masih lagi mencungap-cungap.

Tuan Pengerusi, saya mengingatkan diri saya untuk menyebutkan kehilangan
banyak syarikat seperti Hyundai, IBM, Shell IT dan semua. Citigroup, financial company,
satu organisasi dan banyak yang lain.

Jadi, saya hendak terus masuk kepada persoalan saya atas Kepala P.24 ini, Tuan
Pengerusi, atas Butiran 50000 — Dasar Nasional Industri 4.0 ya. Kita sedia maklum
bahawa SME menyumbangkan 38 peratus sumbangan kepada KDNK dan dari segi
workforce-nya pula sangat tinggi iaitu hampir 98 peratus majikan yang mendaftarkan
pekerja-pekerja mereka dalam sektor SME ini. Persoalan saya dalam Dasar Nasional
Industri 4.0 ini ya, beyond cliche dan hype, apakah benar-benar yang kita maksudkan
dengan promosi transformasi teknologi, Yang Berhormat Menteri ya?

Lebih penting daripada itu, Yang Berhormat Menteri, adalah supaya dapat
diperjelaskan apakah kriterianya dalam kita mengagihkan geran, matching grant
seumpama Smart Automation Grant untuk 200 buah manufacturing companies dan juga
SME Digitalisation Grant (DG) itu yang kurang lebih yang telah ditingkatkan kepada
RM200 juta. Apakah kriteria-kriteria yang penting untuk mereka penuhi? Yang amat
dikhuatiri adalah ketika the technological know-how itu didahului oleh the know-who yang
sangat menjadi petualang besar dalam memberikan peluang kepada mereka yang
sebenar-benarnya genuine, legit dan layak.

Juga, apakah penilaian input dan output sahaja yang kita gunakan model itu
ataupun kita perlu segera menerapkan model input output? Di samping itu, outcome dan
impak the |OO/ model, saya ingat Yang Berhormat Menteri lebih faham dan mungkin boleh
menerangkan kita supaya kita dapat terus berdaya saing dan memacukan industri kita
yang hari ini, kita sudah jauh ketinggalan.

Tuan Pengerusi, sikit untuk saya memberikan sokongan kepada SIRIM Berhad
dalam P.24 Butiran 00100 ini. Program SIRIM-Fraunhofer ini yang akan berakhir tahun ini.
Apakah akan diberikan lanjutan sokongan peruntukan untuk mereka? Kerana mereka
telah banyak membantu menghasilkan pelbagai bantuan kepada membangunkan 2,000
lebih pembangunan teknologi merangkumi 400 penggunaan teknologi-teknologi uptake,
aplikasi teknologi 224 buah syarikat dan segalanya yang lain. Saya kira, kalau kita punya
hanya RM17 juta sahaja saya tengok di situ, Tuan Pengerusi, banyak program mereka
yang memerlukan sokongan tetapi tidak diberikan peruntukan yang sewajarnya, masakan
boleh kita terus berdaya saing.

Saya ingat akhir sekali kalau boleh saya sebutkan tentang Halal Industry
Development Corp (HDC) ini. Apa lagi kegiatan-kegiatan ataupun polisi-polisi yang
kementerian mahu majukan untuk kita benar-benar kembali untuk— satu masa dahulu
kita adalah the flagship benchmark tetapi hari ini saya kira atas beberapa kekurangan dan
kekangan, antara lain adalah juga kerana kita masih lagi menumpang atas peruntukan
Akta Perihal Dagangan 2011 itu, maka kita tergendala untuk benar-benar memacu dan
unleash and unlock industri ini.

Begitu juga saya perhatikan JAKIM kerana hanya menggunakan pakar-pakar di
kalangan penjawat awam tidak dapat benar-benar memajukan pelbagai aspek new
frontiers yang antara lain kalau boleh mereka serahkan kepada independent third party
mungkin lebih maju, dapat lebih pantas dan lebih rancak dapat dibangunkan termasuklah
