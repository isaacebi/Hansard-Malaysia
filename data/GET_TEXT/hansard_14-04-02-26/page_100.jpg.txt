90 DR.07.12.2021

Datuk Arthur Joseph Kurup: Terima kasih Yang Berhormat Jerantut dan Yang
Berhormat Kalabakan. Seperti mana yang saya katakan tadi, saya akan menjawab isu itu
secara umum dahulu. Akan tetapi sebenarnya Yang Berhormat Jerantut ini saya nampak
sudah buat kerja rumahnya dan kebanyakan jalan yang dibangkitkan oleh Yang
Berhormat Jerantut adalah jalan Persekutuan, Maka saya ada butir-butirnya di sini tetapi
seperti mana yang saya katakan tadi saya akan menjawab secara spesifik...

Dato’ Haji Anmad Nazlan bin Idris [Jerantut]: Terima kasih Yang Berhormat
Timbalan Menteri. Terima kasih.

Datuk Arthur Joseph Kurup: ..Sekiranya masa mengizinkan. Sehubungan
dengan itu, saya menyeru kepada semua Ahli Yang Berhormat untuk mengusahakan
supaya projek-projek yang dikira mendesak dapat dimasukkan dalam senarai kerajaan
negeri untuk dikemukakan kepada kementerian ini.

Tuan Pengerusi, saya akan beralih pada isu berkaitan dengan jenis dan skop
kerja penyelenggaraan yang dibangkitkan Yang Berhormat Tampin, Yang Berhormat
Kuala Krai, Yang Berhormat Jerai, Yang Berhormat Setiu, Yang Berhormat Taiping dan
juga Yang Berhormat Klang.

Seperti mana keadaannya dengan proses permohonan projek tadi, aspek
penyelenggaraan jalan juga termaktub dalam bidang kuasa mengikut status jalan
tersebut. Seperti mana Yang Berhormat sedia maklum, skop kerja penyelenggaraan jalan
persekutuan terbahagi kepada tiga.

Pertama, adalah penyelenggaraan rutin. Ini merangkumi penyelenggaraan
pavement, penyelenggaraan bahu jalan dan potong rumput yang juga dibangkitkan oleh
Yang Berhormat Jerai tadi, sebanyak sembilan kali setahun kerana ini sekarang
bergantung kepada peruntukan yang telah diluluskan. Akan tetapi kita sedang usahakan
untuk menambahkan lagi frekuensi untuk pemotongan rumput ini. Perabot jalan juga
masuk, mencuci jambatan, pembetung dan mencuci longkang seperti mana yang
dibangkitkan oleh Yang Berhormat Klang tadi, kita mengambil serius isu yang
dibangkitkan oleh Yang Berhormat Klang. Kita akan check jadual pembersihan longkang
tersebut.

Pertama, adakah itu termasuk di dalam jajaran persekutuan ataupun negeri
ataupun majlis dan saya akan bagi secara bertulis. Saya akan check untuk Yang
Berhormat Klang. Pemeriksaan secara rutin yang dilaksanakan setiap bulan berdasarkan
bilangan pusingan kerja yang telah ditetapkan dalam kontrak perjanjian.

Kedua, adalah penyelenggaraan berkala iaitu merangkumi penyelenggaraan
berkala pavement yang meliputi kerja-kerja turapan jalan seperti menurap semula
permukaan jalan dan penyelenggaraan berkala bukan pavement yang meliputi kerja-kerja
selain daripada turapan jalan seperti mengecat garisan jalan, membaik pulih pembetung,
mengganti papan tanda dan lain-lain.

Ketiga, adalah kerja-kerja kecemasan termasuk notice of defect (NOD). Ini pula
meliputi kerja membersihkan pokok-pokok yang tumbang, kawalan trafik semasa
kerosakan atau runtuhan jalan, membersihkan tanah runtuh dan juga papan tanda amaran
semasa banjir. Untuk makluman, yang...

Tuan Charles Anthony Santiago [Klang]: Yang Berhormat Timbalan Menteri.
Klang, di depan, depan.

Tuan Pengerusi [Dato’ Mohd Rashid Hasnon]: Sila Yang Berhormat Klang.
01750

Tuan Charles Anthony Santiago [Klang]: Okey terima kasih. Tadi saya telah
membuat satu recommendation iaitu untuk memberikan RM6 juta kepada JKR Daerah
Klang. Saya bangkit isu ini bukan saya tidak ada kerja lain sebab kalau kita pergi ke parit-
parit dan juga longkang-longkang JKR sendiri, kita dapati bahawa botol-botol, batu,
sampah dan sebagainya tak boleh tahan. Sekarang kalau kita pergi ke Facebook ada
ramai penghuni Klang menghantar gambar itu terus kepada saya dan juga ini menjadi
public information. So saya minta kepada pihak kerajaan untuk instantaneously make a
