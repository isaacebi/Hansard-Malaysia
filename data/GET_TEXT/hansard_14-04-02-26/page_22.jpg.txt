12 DR.07.12.2021

Menteri. Awal tadi kita ada Waktu Pertanyaan-pertanyaan Menteri, ada tiga soalan.
Soalan pertama dan yang ketiga minta Perdana Menteri menjawab. Akan tetapi Menteri
yang lain yang menjawab, bukan Perdana Menteri datang. Saya anggap perkara ini
penting Tuan Yang di-Pertua, sebab Malaysia merupakan satu-satunya negara di dunia
yang mempunyai Menteri di Jabatan Perdana Menteri paling ramai.

Jadi, kalau Perdana Menteri dijemput minta menjawab tidak datang, ini
bertentangan dengan kehendak Dewan ini. Sebagai contoh, House of Commons di
Parlimen British ada Prime Minister's Question Time. Jadi, di situ Perdana Menteri datang
menjawab sampai 30 soalan dengan tangkas, dengan cermat menjawab. Jadi, kita
hendak tradisi ini diamalkan di negara ini, tradisi yang baik ini. Soalan-soalan yang penting
ini, misalnya soalan nombor tiga tentang kos harga barang itu perlulah dijawab oleh
Perdana Menteri. Jadi, saya harap perkara yang saya bangkitkan ini dapat diberi
perhatian. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pasir Gudang. Apa pun, ini adalah waktu-waktu pertanyaan. Tadi itu
pertanyaan-pertanyaan Menteri, maka Perdana Menteri boleh minta Menteri yang lain
untuk menjawabnya. Terima kasih Yang Berhormat Pasir Gudang.

3. Datuk Seri Dr. Shamsul Anuar bin Nasarah [Lenggong] minta Perdana Menteri
menyatakan langkah bagi meningkatkan pendapatan isi rumah khususnya golongan B40
namun dalam pada masa yang sama mengurangkan kebergantungan secara langsung
dengan bantuan tunai semata-mata.

Timbalan Menteri di Jabatan Perdana Menteri (Ekonomi) [Dato’ Eddin
Syazlee bin Shith]: Tuan Yang di-Pertua, kerajaan melaksanakan beberapa langkah
jangka masa pendek untuk melindungi kehidupan dan punca pendapatan serta kesan
pandemik COVID-19 kepada semua lapisan masyarakat termasuk daripada kalangan
B40.

Dalam Bajet 2022, Bantuan Keluarga Malaysia dengan peruntukan sebanyak
RM8.2 bilion disediakan yang memberi manfaat kepada 9.6 juta penerima yang layak.
Kerajaan juga akan meluluskan pelbagai pemberian subsidi dan insentif bagi industri
pertanian, jaminan makanan dan komoditi dengan peruntukan sebanyak RM1.7 bilion.
Program-program kebajikan sosial tersebut seperti pindahan wang tunai adalah
berdasarkan kepada keperluan kepada kumpulan sasaran yang layak.

Dalam usaha untuk mengurangkan kebergantungan kepada kerajaan khususnya
bantuan tunai, kerajaan juga akan meningkatkan usaha untuk memperbanyakkan
program-program kebajikan produktif supaya setiap isi rumah dapat meningkatkan
kapasiti dan keupayaan bagi meningkatkan pendapatan dan seterusnya taraf hidup
mereka secara mampan. Menjana dan mengekalkan pekerjaan juga menjadi agenda
utama kerajaan untuk meningkatkan pendapatan isi rumah.

Inisiatif ini termasuk Jamin Kerja Keluarga Malaysia dengan peruntukan sebanyak
RM4.8 bilion bagi menyediakan 600,000 peluang pekerjaan termasuklah melaksanakan
dengan izin, Malaysia Short-Term Employment Programme (MySTEP) dan program
latihan serta peningkatan kemahiran supaya pekerja terutama dalam kalangan B40
mampu meningkatkan kebolehpasaran mereka.

Melalui insentif penggajian JaminKerja, kerajaan akan memperuntukkan bantuan
antaranya bayaran berjumlah RM600 sebulan bagi tempoh enam bulan kepada mereka
yang bekerja dalam sektor gig. Kerajaan menyediakan pelbagai skim pinjaman
pembiayaan perniagaan dan pembiayaan alternatif untuk memenuhi keperluan
perniagaan terutama perniagaan informal serta perusahaan mikro, kecil dan sederhana
kepada isi rumah yang terkesan teruk akibat COVID-19.

Sebagai contoh, bagi menggalakkan penyertaan usahawan wanita, kerajaan
memperuntukkan RM6.25 juta bagi program MyKasih Kapital yang merangkumi bantuan
asas modal secara dalam talian. Skim Pembiayaan Informal dan Mikro dengan saiz dana
berjumlah RM200 juta juga diperuntukkan dengan kadar faedah zero peratus. Bagi
