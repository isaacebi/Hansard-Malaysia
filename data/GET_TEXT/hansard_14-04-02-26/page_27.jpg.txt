DR.07.12.2021 17

— kebanyakan mangsa kemalangan nyawa merupakan rakyat Baling, rakyat Padang
Serai, rakyat Kulim. Minta maaf. Yang langgar ini orang luar, yang menggunakan BKE
highway tersebut, yang hendak ke Terengganu dan ke Kelantan, ke Jeli dan sebagainya.

Jadi saya minta Yang Berhormat Timbalan Menteri, tolong adakan mesyuarat
khusus dengan pengarah jalan, minta Menteri Kanan untuk mengambil inisiatif tindakan
yang proaktif berkaitan dengan apa yang sahabat saya Yang Berhormat Padang Serai
sebut tadi dan Yang Berhormat Kulim-Bandar Baharu.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Baik. Sila Yang
Berhormat Timbalan Menteri menjawab. Satu minit.

Datuk Arthur Joseph Kurup: Terima kasih Yang Berhormat Baling. Untuk
makluman Yang Berhormat, pihak agensi JKR sentiasa telah mengenal pasti black spots
di mana kita akan memberi keutamaan. Kita akan sentiasa buat yang terbaik knususnya
apabila kita menerima aduan.

Walaupun kita perlu juga aduan tetapi itu tidak bermakna bahawa kita tidak
memantau keadaan-keadaan jalan tersebut. Bagi semua jalan yang sudah dikenali
sebagai black spots, kita akan memastikan bahawa kita akan memberikan keutamaan
untuk penyelenggaraan ataupun penambahbaikan di kawasan-kawasan black spots
tersebut untuk mengurangkan risiko daripada kemalangan. Sekian, dan terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Pertanyaan seterusnya saya ingin menjemput Yang
Berhormat Jerai.

5. Tuan Sabri bin Azit [Jerai] minta Perdana Menteri menyatakan, adakah kerajaan
bercadang untuk melantik Penyelaras Pentadbiran Masjid Daerah dan Penyelia Guru
Agama (KAFA) ke perjawatan tetap.

Menteri di Jabatan Perdana Menteri (Hal Ehwal Agama) [Tuan Haji Idris bin
Haji Ahmad]: Assalamualaikum warahmatullahi wabarakatuh. Terima kasih kepada
Yang Berhormat Jerai, terima kasih kepada Tuan Yang di-Pertua.

Untuk maklumat Yang Berhormat, jawatan Penyelaras Pentadbiran Majlis Daerah
(PPMD) mula diwujudkan pada tahun 1992. Hasil daripada keputusan Mesyuarat
Jawatankuasa Kemajuan Hal Ehwal Agama Islam Malaysia (JKI) dengan elaun bulanan
sebanyak RM1,500 bagi setiap seorang kepada seramai 61 orang PPMD yang dilantik.

Pada tahun 2010, kerajaan bersetuju melantik PPMD di bawah status Contract
for Service dengan bayaran elaun bulanan sebanyak RM1,710. Manakala pada tahun
2015, kerajaan telah bersetuju untuk menaikkan taraf jawatan PPMD daripada Contract
for Service kepada jawatan Penolong Pegawai Hal Ehwal Islam Gred S29 dengan gaji
pokok sebanyak RM1,493 ataupun RM1,770.95 berdasarkan kepada kelayakan sebulan
dan diberikan kenaikan gaji tahunan sebanyak RM145. Ini melibatkan jumlah PPMD
seramai 173 orang sehingga ke hari ini.

Manakala bagi Penyelia Guru KAFA pula, sehingga kini terdapat 383 orang
Penyelia Guru KAFA yang berstatus kontrak Gred S19 yang dilantik berdasarkan
Pekeliling Perkhidmatan Bilangan 2 Tahun 2008. Dasar dan prosedur pelantikan secara
kontrak yang sedang berkuat kuasa, pelantikan PPMD dan Penyelia Guru KAFA ini
walaupun berstatus kontrak, mereka adalah layak menerima hak dan manfaat
perkhidmatan seperti mana pegawai perjawatan tetap yang lain.

Berkenaan cadangan untuk menaikkan perjawatan PPMD dan Penyelia Guru
KAFA ke jawatan tetap, kerajaan sentiasa optimis untuk mengadakan perbincangan
