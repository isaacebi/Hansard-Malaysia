DR.07.12.2021 57

Dato’ Seri Mohamed Azmin bin Ali: Terima kasih Yang Berhormat Kuala
Selangor. Sebenarnya saya telah memberikan penjelasan yang agak panjang lebar ketika
penggulungan peringkat dasar tentang CPTPP tetapi perkara baharu yang dibangkitkan
oleh Yang Berhormat Kuala Selangor dan juga beberapa Ahli Yang Berhormat dalam
perbahasan di peringkat Jawatankuasa, saya boleh respons mungkin sebahagiannya
secara bertulis. Akan tetapi khusus untuk perkara yang dibangkitkan oleh Yang Berhormat
Kuala Selangor, dengan merujuk kepada kajian yang dibuat oleh Dr. Rashmi Banga,
sebenarnya saya juga ada dua laporan yang dirujuk oleh Ahli Yang Berhormat Kuala
Selangor.

yang didakwa. Ini adalah pendirian peribadi, malahan kalau disebut dalam laporan ini pun
ada disclaimer bahawa ini tidak mewakili pendirian UNCTAD, ini adalah pendirian peribadi
beliau. Walau bagaimanapun, setelah saya teliti pandangan daripada Dr. Rashmi Banga,
beliau langsung tidak memberi satu unjuran secara spesifik tentang kesan impak kepada
kadar pengangguran yang akan berlaku.

Namun, saya juga hendak nyatakan di sini, kalau melihat kepada unjuran yang
dilakukan oleh Bank Dunia menunjukkan bahawa Malaysia bakal menikmati peningkatan
KDNK di antara satu peratus hingga 1.3 peratus sekiranya Malaysia mengambil pendirian
untuk meratifikasi CPTPP dalam masa yang segera.

Jadi, ada dua pandangan. Ini mewakili satu institusi iaitu Bank Dunia, manakala
pandangan yang dibangkitkan tadi adalah pandangan peribadi. Walau bagaimanapun,
kita memberikan satu fokus pemerhatian ke atas pandangan-pandangan ini. Oleh sebab
itu Yang Berhormat Kuala Selangor, kita telah pun melaksanakan CBA atau cost-benefit
analysis yang sebelum ini tidak dilaksanakan.

Sebelum CPTPP ditandatangani pada Mac 2018, tidak ada sebarang CBA
dilaksanakan. Maka saya dan kementerian mengambil pendirian untuk mengambil sikap
yang lebih terbuka. Kita telah memulakan proses CBA dan akan disiapkan pada hujung
tahun ini. Apabila CBA ini siap, kita bersedia untuk berkongsi maklumat-maklumat dan
dapatan daripada CBA ini untuk maklumat awam.

Yang Berhormat Bangi.
01530

Dr. Ong Kian Ming [Bangi]: Yang Berhormat Menteri. Yang Berhormat Menteri,
sedikit sahaja. / think you have to be fair to Yang Berhormat Jeli. Oleh kerana sebelum ini
di bawah TPP, beliau juga ada membuat satu CBA dan telah diterbitkan secara terbuka.
Saya tahu CPTPP ini memang tidak ada CBA, tetapi daripada segi acknowledgement, |
think you should acknowledge apa yang telah dibuat oleh Yang Berhormat Jeli.

[Tuan Yang di-Pertua mempengerusikan Jawatankuasa]

Dato’ Seri Mohamed Azmin bin Ali: Saya setuju pandangan Yang Berhormat
Bangi. Akan tetapi kita sedang membincangkan soal CPTPP. lanya berbeza dengan
TPPPA yang telah pun Yang Berhormat sedia maklum kita telah suspended 22 provisions
dalam TPP yang memberikan lebih benefit kepada Amerika Syarikat. Oleh sebab itu kita
tangguh dan gantung dan ini adalah satu tax yang berbeza walaupun sebahagian besar
daripada tax itu masih kekal, tetapi banyak provisions atau klausa-klausa yang telah
dipinda dan diperbaiki.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.

Dato’ Seri Mohamed Azmin bin Ali: Jadi, oleh kerana berlaku pandemik pada
tahun lepas dan berlanjutan sehingga tahun ini, saya kira adalah lebih baik kerajaan
melaksanakan CBA untuk melihat apakah kesan-kesan dan implikasi. Terima kasih Yang
Berhormat.

Dr. Ong Kian Ming [Bangi]: Setuju, setuju.
