50 DR.07.12.2021

ekonomi digital adalah, ia tidak mencapai kepada golongan yang memerlukan iaitu
golongan luar bandar.

Dalam peruntukan, kerajaan telah memperuntukkan hanya RM600 ribu untuk
butiran ini. Satu nilai yang kecil kerana perkara ini penting dalam memberi peluang yang
adil kepada semua produk untuk memasuki pasaran dunia. Maka, soalan saya adalah,
apakah langkah kerajaan dalam membantu produk luar bandar untuk menembusi pasaran
dunia?

Selain itu, saya juga ingin menanyakan kerajaan. Saya melihat banyak kilang
seperti kilang Sony di Perai telah tutup. Kulim Hi-Tech pula banyak kilang sudah ditutup.
Juga selepas kilang Sony ditutup, hampir 1,500 orang hilang pekerjaan. Bukan itu sahaja,
subkontraktor juga telah tutup dan ini membimbangkan kerana apabila kilang-kilang ini
ditutup, maka pekerja yang ada sebelum ini sudah tiada. Ramai akan kehilangan
pekerjaan. Maka persoalan saya, apakah langkah kerajaan dalam memastikan kilang-
kilang ini tidak ditutup atau “gulung tikar’? Saya juga ingin bertanya, berapa kilang akan
diwujudkan di Kulim Hi-Tech pada 2022?

Selain itu, apakah langkah kerajaan dalam meningkatkan pelabur asing di
Malaysia? Kita mengambil contoh Grab. Mereka telah berpindah ke Singapura kerana
ekosistem perniagaan yang lebih terbuka dan progresif. Maka, apakah langkah kerajaan
dalam menarik pelaburan ini?

Kesimpulannya, saya berharap semua yang dibangkitkan oleh saya dapat
perhatian oleh kerajaan. Terima kasih Yang Berhormat Menteri. Terima kasih, Tuan
Pengerusi.

Tuan Pengerusi [Dato' Mohd Rashid Hasnon]: Terima kasih Yang Berhormat
Padang Serai. Seterusnya saya jemput — Yang Berhormat Sepang, tiada dalam Dewan.
Yang Berhormat Jelutong. Sila, lima minit.

2.56 ptg.

Tuan Sanisvara Nethaji Rayer a/l Rajaji [Jelutong]: Terima kasih, Tuan
Pengerusi. Saya cuma ingin menyentuh dua, tiga perkara sahaja. Kita lihat bahawa
kementerian ini menyatakan bahawa tujuan kementerian adalah menjadikan Malaysia
sebagai destinasi pelaburan terpilih dan menjadi antara negara pedagang yang paling
berdaya saing.

Mengenai perkara itu, saya ingin menyentuh tentang Anggaran Perbelanjaan
Tahun 2021 dalam Butiran 030100 — Hubungan Serantau dan Antarabangsa. Daripada
anggaran tahun 2021, RM27,478,400 kita lihat bahawa terdapat penurunan kepada RM2
juta sahaja. RM27,478,400 ke penurunan sebanyak RM2 juta sahaja. Saya ingin bertanya,
kenapakah terdapat penurunan yang begitu mendadak? Saya ingin penjelasan daripada
Yang Berhormat Menteri.

Berkenaan perkara ini, di Pulau Pinang juga banyak syarikat dan pembuat-
pembuat semikonduktor telah pun ditutup, “gu/ung tikar’ dan mula bergerak ke negara-
negara lain seperti Vietnam, Thailand dan ke negara-negara lain di Asia. Apakah langkah-
langkah yang diambil oleh Menteri dan kementerian untuk memastikan bahawa mereka
ini terus menerus kekal di Malaysia?

Di Pulau Pinang, pembuat semikonduktor merupakan industri utama di mana
ramai daripada penduduk di Pulau Pinang bekerja di syarikat-syarikat dan kilang-kilang
begini. Jadi, amat merisaukan kepada saya kalau dalam masa lima tahun atau enam
tahun lagi, ramai penduduk di Pulau Pinang akan hilang pekerjaan mereka.

Saya juga mengambil kesempatan ini untuk bertanya kepada Yang Berhormat
Menteri, apakah hasil daripada lawatan Menteri dalam satu trip — an investment mission
ke London pada bulan Oktober baru-baru ini? Saya ingin bertanya, adakah Menteri
mendapat apa-apa maklum balas atau hasil tentang foreign direct investment yang akan
dibuat hasil daripada lawatan ini?
