DR.07.12.2021 59

Tuan Sanisvara Nethaji Rayer a/l Rajaji [Jelutong]: Tuan Pengerusi, saya telah
tanya dalam perbahasan saya. Kalau kementerian tidak membelanjakan wang, bagi tahu
kementerian tidak belanjakan wang.

Tuan Pengerusi: Tidak ada kena mengena dengan bajet pun. Yang Berhormat
Menteri telah pun issue statement saya rasa dalam kalau tidak silap saya Yang Berhormat,
tolong ringkaskan dan habiskan mesyuarat.

Tuan Sanisvara Nethaji Rayer a/l Rajaji [Jelutong]: Tuan Pengerusi...

Tuan Pengerusi: Itu ruling saya. Oleh sebab tidak ada kena mengena dengan
bajet.

Tuan Sanisvara Nethaji Rayer a/l Rajaji [Jelutong]: Tuan Pengerusi, kita belum
dengar penjelasan daripada Yang Berhormat Menteri.

Tuan Pengerusi: Yang Berhormat, tidak ada kena mengena dengan bajet.

Tuan Sanisvara Nethaji Rayer a/l Rajaji [Jelutong]: Saya rasa seolah-olah
Tuan Pengerusi hendak menjawab soalan bagi pihak Yang Berhormat Menteri.

Tuan Pengerusi: Saya tidak menjawab, tetapi apa kena mengena dengan
Butiran ini? Tolong duduk. Yang Berhormat Menteri, saya...

Dr. Ong Kian Ming [Bangi]: Tuan Pengerusi...
Tuan Wong Hon Wai [Bukit Bendera]: Tuan Pengerusi, Butiran 050100.
Tuan Sanisvara Nethaji Rayer a/l Rajaji [Jelutong]: Tolong bertindak adil.

Tuan Wong Hon Wai [Bukit Bendera]: ...sebuah negara, berkaitan. Saya pun
ingin mendapatkan penjelasan.

Tuan Sanisvara Nethaji Rayer a/l Rajaji [Jelutong]: Kita hendak tahu
penjelasan. Kalau tidak ada, beritahu tidak ada.

Dr. Ong Kian Ming [Bangi]: Setiap Yang Berhormat Menteri ada...

Tuan Pengerusi: Duduk, duduk.

Tuan Wong Hon Wai [Bukit Bendera]: Ada butiran bajet Tuan Pengerusi.
Tuan Pengerusi: Sorry, saya tidak dengar.

Dr. Ong Kian Ming [Bangi]: Yang Berhormat Menteri, maaf Tuan Pengerusi.
Setiap kementerian ada bajet untuk ke luar negara dan for what mission

Tuan Sanisvara Nethaji Rayer a/l Rajaji [Jelutong]: Ya, itu yang kami tanya.

Dr. Ong Kian Ming [Bangi]: Jadi apa yang Yang Berhormat Jelutong tanya ialah
sama ada Yang Berhormat Menteri tempah kelas pertama dan harganya masa COP26
saya tahu dari London ke Singapura balik ke Malaysia harga memang tinggi. Jadi, bagilah
Yang Berhormat Menteri peluang untuk menjawab.

Tuan Sanisvara Nethaji Rayer a/l Rajaji [Jelutong]: Kalau Yang Berhormat
Menteri tidak membelanjakan wang daripada kementerian, tolong jawab.

Tuan Pengerusi: Duduk, duduk. Tolong duduk. Yang Berhormat Menteri, saya
serahkan kepada Yang Berhormat Menteri.

Dato’ Seri Mohamed Azmin bin Ali: Terima kasih Tuan Pengerusi. Saya
memahami tindakan Yang Berhormat Jelutong ini lebih cuba mengalihkan daripada fokus
isu yang lebih besar. Namun saya tidak ada masalah untuk menjawab perkara yang
dibangkitkan. Setiap perbelanjaan dalam trade mission MITI adalah mematuhi peraturan
dan prosedur kewangan.

Sebelum trade mission ini diluluskan, ianya mesti dibentangkan dalam Mesyuarat
Jemaah Menteri Kabinet dan setiap perincian, senarai delegasi, jumlah peruntukan,
perbelanjaan, destinasi itu semua diperincikan dan telah diluluskan oleh Jemaah Menteri
