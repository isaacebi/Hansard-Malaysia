DR.07.12.2021 61

01540

Kepala B.27 [Jadual] —
Kepala P.27 [Anggaran Pembangunan 2022] —

Tuan Pengerusi: Sekarang tiba giliran Kementerian Kerja Raya Yang Berhormat
semua. Kepala Bekalan B.27 dan Kepala Pembangunan P.27 di bawah Kementerian
Kerja Raya sekarang ini terbuka untuk dibahas.

Saya mempunyai senarai 33 orang pembahas, tetapi kita cuma ada masa untuk
22, minta maaf. Akan dimulakan oleh Yang Berhormat Tanjong Malim dan diikuti Yang
Berhormat-Yang Berhormat berikut iaitu Yang Berhormat Jerantut, Yang Berhormat Kota
Kinabalu, Yang Berhormat Libaran, Yang Berhormat Tampin, Yang Berhormat Kuala Krai,
Yang Berhormat Sepanggar, Yang Berhormat Tumpat, Yang Berhormat Kapar, Yang
Berhormat Tebrau. Yang Berhormat Jelutong, Yang Berhormat Dungun, Yang Berhormat
Ledang, Yang Berhormat Jerai, Yang Berhormat Kalabakan, Yang Berhormat Setiu, Yang
Berhormat Taiping, Yang Berhormat Bachok, Yang Berhormat Sepang, Yang Berhormat
Sik, Yang Berhormat Balik Pulau dan akhir sekali Yang Berhormat Baling.

Sekiranya sesiapa yang tidak ada, maka saya akan ganti dengan yang
seterusnya. Dipersilakan Yang Berhormat Tanjong Malim.

Tuan Karupaiya a/l Mutusami [Padang Serai]: Tuan Pengerusi.
Tuan Pengerusi: Silakan.

Tuan Karupaiya a/l Mutusami [Padang Serai]: Saya rasa, bagi peluang semua
sekali sebab ini kementerian memang penting pada kawasan kita.

Tuan Pengerusi: Maaflah. Silakan Yang Berhormat Tanjong Malim.

Tuan Karupaiya a/l Mutusami [Padang Serai]: Minta tolong bagi- Padang Serai
kena beri juga. Terima kasih Tuan Pengerusi.

3.41 ptg.

Tuan Chang Lih Kang [Tanjong Malim]: [Ketawa] Terima kasih Tuan Pengerusi.
Saya masuk kepada isu pertama. Adalah saya mendapati bahawa dalam belanjawan kali
ini peruntukan mengurus untuk KKR ini telah diturunkan secara drastik dari RM1.26 bilion
pada tahun lepas, tahun 2021 telah diturunkan, dipotong sebanyak 35 peratus kepada
RM823 juta. Peruntukan untuk pembangunan pula tambah enam peratus. Saya hendak
tanya Yang Berhormat Menteri, apakah sebab pemotongan peruntukan mengurus yang
begitu drastik?

Butiran kedua yang saya ingin sentuh adalah Butiran 050600 sehingga Butiran
050900. Terdapat empat projek yang telah dikosongkan untuk peruntukan 2022. Butiran
050600 -— Penyelenggaraan Jalan Persekutuan Sabah, Sarawak dan Wilayah
Persekutuan Labuan, dari RM80 juta kepada RMO. Butiran 050700 — Penyelenggaraan
Jalan Persekutuan Semenanjung Malaysia, dari RM309 juta dikosongkan.

Butiran 050800 — Penyelenggaraan Jalan Persekutuan Semenanjung Malaysia
(Bukan Pavement), dari RM30 juta dikosongkan. Butiran 050900 — Penyelenggaraan
Jalan Persekutuan Sabah, Sarawak dan Wilayah Persekutuan Labuan (Bukan
Pavement), dari RM12 juta dikosongkan. Jumlah yang terlibat adalah RM431 juta dan
terus dikosongkan. Apakah sebab ini berlaku?

Perkara ketiga yang saya hendak sentuh, Butiran 060000 - One-off bajet untuk
menaik taraf pembaikan dan penyelenggaraan bangunan. Sebelum ini kosong, tetapi
sekarang RM5.4 juta untuk tahun 2022. Apakah one-off projek ini?

Perkara keempat yang saya hendak sentuh ialah Butiran 09260 yang ia tidak
berada dalam bajet kali ini, tetapi ini adalah butiran Belanjawan 2021, di bawah jalan raya
dan jambatan Sarawak. Sepatutnya ini adalah satu peruntukan untuk naik taraf jalan-jalan
