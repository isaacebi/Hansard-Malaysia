DR.07.12.2021 15

Ini termasuklah menyediakan... [Disampuk]

Datuk Seri Mohd Redzuan bin Md Yusof [Alor Gajah]: Yang Berhormat
Timbalan Menteri, minta tanda aras hari ini? Berapa jumlah selepas MCO ini sama ada
jumlah perbelanjaan RM240 bilion kurang atau lebih? Itu menjadi tanda aras kita untuk
membuat satu penyelesaian masalah, terima kasih.

Dato’ Eddin Syazlee bin Shith: Yang Berhormat Alor Gajah, saya tidak dapat
menjawab secara tepat berkenaan penanda aras sebab tidak ada dalam rekod saya tetapi
kalau Yang Berhormat masih berminat saya akan cuba dapatkan dan saya akan bekalkan
kepada Yang Berhormat secara bertulis.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri.

Dato’ Mahfuz bin Haji Omar [Pokok Sena]: Boleh satu lagi?

Timbalan Yang di-Pertua [Dato' Mohd Rashid Hasnon]: Pertanyaan jawab
lisan seterusnya saya jemput Yang Berhormat Tuan Karupaiya a/l| Mutusami Padang
Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Saya mulakan dengan sebuah pantun;

Menara dibina rakyat diabaikan,
Kilang ditutup pelabur pun lari,

Isu lampu Isyarat ingin saya diketengahkan,
Hilang nyawa baharu hendak bersimpati.

4. Tuan Karupaiya a/l Mutusami [Padang Serai] minta Menteri Kanan Kerja Raya
menyatakan di kawasan Parlimen Padang Serai terdapat beberapa persimpangan jalan
yang harus didirikan lampu isyarat. Contohnya persimpangan Jalan Batu Putih, Taman
Sepilai dan Sungai Karangan. Hal ini kerana kawasan tersebut sering kali berlakunya
kemalangan dan masalah lalu lintas.

Timbalan Menteri Kerja Raya [Tuan Arthur Joseph Kurup]: Selamat pagi,
terima kasih Tuan Yang di-Pertua. Untuk makluman Ahli Yang Berhormat, bagi
menambah baik persimpangan jalan yang sering berlaku kemalangan dan masalah lalu
lintas, Kementerian Kerja Raya melalui Jabatan Kerja Raya telah melaksanakan
penambah baikkan persimpangan melalui;

(i) kerja-kerja pemasangan lampu isyarat;
(ii) pemasangan lampu jalan;
(iii) pembaikan di lokasi yang kerap berlaku kemalangan; dan

(iv) kerja-kerja menaik taraf persimpangan.

Kementerian ini mengambil maklum akan isu kemalangan dan masalah lalu lintas
yang dibangkitkan oleh Ahli Yang Berhormat. Bagi Persimpangan Batu Putih yang berada
di Laluan Persekutuan FT169, Jalan Mahang - Klang Lama, kementerian ini telah:

(i) mengangkat permohonan projek menaik taraf simpang;
(ii) memasang lampu isyarat; dan
(iii) lain-lain kerja berkaitan di Persimpangan Batu Putih iaitu lokasi yang

kerap ada kemalangan.

Di laluan Jalan Persekutuan, Jalan Mahang - Klang Lama, FT169 Kulim Kedah
untuk kelulusan agensi pusat bagi Rolling Plan Kedua dalam Rancangan Malaysia Ke-12.
Walau bagaimanapun, berdasarkan agihan siling peruntukan yang terhad bagi projek
yang baharu, cadangan projek tersebut tidak dapat dipertimbangkan oleh agensi pusat
dalam tempoh yang berkenaan.
