DR.07.12.2021 25

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Asyik Yang Berhormat Tebrau sahaja ini, apa ini? Ini kartel ke ini? [Dewan riuh]
Sudahlah Yang Berhormat Tebrau.

Tuan Steven Choong Shiau Yoon [Tebrau]: Okey, terima kasih atas jawapan
daripada Menteri.

Tuan Ahmad Fahmi bin Mohamed Fadzil [Lembah Pantai]: Ini Dewan Rakyat
bukan Dewan Tebrau.

Tuan Steven Choong Shiau Yoon [Tebrau]: [Ketawa] Akan tetapi ini memang
tambahan untuk pihak kerajaan. Pada bulan September Yang Berhormat Timbalan
Menteri MOSTI ada menjawab soalan di Dewan ini. Pada masa itu soalan adalah tapak
untuk panel PDF di Bukit Ketam, Mukim Kuala Kuantan, jawapan adalah akan ditangguh
pembinaannya sehingga bulan Mac tahun depan.

Adakah ini masih kekal, pembinaan akan mula pada bulan Mac atau ada tapak
yang baharu yang dicadangkan kepada Lynas untuk membina PDF? Sekiranya ada,
apakah langkah yang sudah diambil untuk memastikan penduduk-penduduk di sekitar itu
rasa selamat sekiranya PDF itu dibina di sana? Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri.

Dato’ Seri Dr. Adham bin Baba: Terima kasih Yang Berhormat Tebrau. Seperti
yang saya maklumkan tadi bahawa pembinaan tapak PDF di Bukit Ketam telah pun
ditamatkan.

Tidak ada berlaku lagi pembinaan PDF di situ dan telah dipindahkan cadangannya
di Gebeng Industrial Estate (GIE) seluas 60 ekar berhampiran dengan LAMP iaitu plant
yang Lynas ada sekarang.

Dalam pembinaan permanent disposal facility (PDF) ini, apa yang telah kita
laksanakan ialah keperluan RIA dan EIA dipenuhi. Esok Laporan EIA akan tamat dan dia
akan submit EIA esok. Selepas itu, proses kelulusan boleh dibenarkan dan ia akan berlaku
di tapak yang sedia ada iaitu bersebelahan dengan LAMP. Itu jawapannya Yang
Berhormat.

[Dato’ Sri Azalina Othman Said (Pengerang) mempengerusikan Mesyuarat]

Puan Nor Azrina binti Surip [Merbok]: Tuan Yang di-Pertua, kalau boleh satu
soalan lagi?

Dato’ Sri Azalina Othman Said [Pengerang]: Boleh tak saya duduk dahulu?
Okey, silakan Yang Berhormat Merbok.

Puan Nor Azrina binti Surip [Merbok]: Terima kasih Tuan Yang di-Pertua. Saya
ingin bertanya dengan Yang Berhormat Menteri, sejujur-jujurnya takkanlah kita betul-betul
hendak meluluskan tapak PDF itu di sini walaupun telah dialinkan. Akan tetapi kawasan
yang dicadangkan adalah tapak itu not gazetted. Tapak itu tidak digazet sebagai tempat
PDF toxic waste. Maksudnya, sekitar itu ada kawasan perindustrian. Kalau saya pun
bekerja dekat kawasan itu takkan kita hendak luluskan? Jadi, saya tanya Yang Berhormat
Menteri betul-betul, hendak luluskan juga kah PDF itu? Terima kasih. Factory lain pula
macam mana?

Dato’ Seri Dr. Adham bin Baba: Tuan Yang di-Pertua, PDF yang dibina ini
mematuhi piawaian tempatan dan juga antarabangsa. la juga memenuhi piawaian yang
telah kita laksanakan. Kawasan yang telah pun digazet untuk LAMP sebenarnya sekarang
pun ada temporary residual, bahan radioaktif itu dan ia perlu dipindahkan ke PDF dan
sejujurnya kawasan tersebut sebenarnya sudah elevated pun dan ia sudah dikaji
pemonitoran, 20 kilometer radius oleh RIA dan ia selamat.
