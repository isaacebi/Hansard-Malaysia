DR.07.12.2021 31

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

12.02 tgh.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan Mesyuarat 12(1) saya  mohon
mencadangkan bahawa Mesyuarat pada hari ini tidak akan ditangguhkan
sehingga selesai dibahas dan diputuskan di peringkat Jawatankuasa
Kementerian Perdagangan Antarabangsa dan Industri dan Kementerian
Kerja Raya bagi Rang Undang-undang Perbekalan 2022 dan Usul
Anggaran Perbelanjaan Pembangunan 2022 dan selepas itu Majlis
Mesyuarat akan ditangguhkan sehingga jam 10.00 pagi, hari Rabu, 8
Disember 2021.”

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato’ Mohd Yazid]: Tuan Yang di-Pertua, saya menyokong.

Dato’ Sri Azalina Othman Said [Pengerang]: Ahli-ahli Yang Berhormat,
sekarang saya kemukakan masalah kepada Majlis untuk diputuskan. Masalahnya ialah
bahawa usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

RANG UNDANG-UNDANG
RANG UNDANG-UNDANG PERBEKALAN 2022
DAN
USUL
ANGGARAN PEMBANGUNAN 2022
Jawatankuasa

Aturan Urusan Mesyuarat dibacakan bagi menyambung semula pertimbangan
atas “Rang Undang-undang Perbekalan 2022 dan Anggaran Pembangunan 2022 dalam
Jawatankuasa sebuah-buah Majlis.” [Hari Kesepuluh]

[Majlis bersidang dalam Jawatankuasa]

[Dato’ Sri Azalina Othman Said (Pengerang) mempengerusikan Jawatankuasa]

Kepala B.24 [Jadual] —
Kepala P.24 [Anggaran Pembangunan 2022] —

Tuan Pengerusi [Dato’ Sri Azalina Othman Said]: Kepala Bekalan B.24 dan
Kepala Pembangunan P.24 di bawah Kementerian Perdagangan Antarabangsa dan
Industri terbuka untuk dibahas. Saya akan sebut 18 nama. Selama lima minit untuk
seorang pembahas. Dimulakan dengan:

(i) Yang Berhormat Pasir Mas;
(ii) Yang Berhormat Teluk Intan;

(iii) Yang Berhormat Tebrau;
