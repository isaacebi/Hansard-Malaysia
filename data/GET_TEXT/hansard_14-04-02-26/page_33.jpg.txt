DR.07.12.2021 23

8. Tuan Wong Tack [Bentong] minta Menteri Sains, Teknologi dan Inovasi
menyatakan deposit yang perlu dibayar oleh Lynas untuk pengurusan permanent disposal
facility (PDF). Adakah Lynas akan dipertanggungjawab menanggung kos pembinaan
serta pembersihan yang melangkau deposit tersebut sekiranya bencana alam besar
memusnahkan PDF ini selepas Syarikat Lynas tutup.

Menteri Sains, Teknologi dan Inovasi [Dato’ Seri Dr. Adham bin Baba]:
Terima kasih Tuan Yang di-Pertua. Untuk makluman Ahli Yang Berhormat, Lembaga
Pelesenan Tenaga Atom (AELB) telah meluluskan lesen kelas A iaitu pengilangan di
bawah Akta Pelesenan Tenaga Atom 1984 [Akta 304] kepada Lynas dan ia tertakluk
kepada beberapa syarat. Syarat tersebut adalah seperti kos yang terlibat berkenaan
pembinaan kemudahan pelupusan kekal ataupun permanent disposal facility (PDF)
ditanggung sepenuhnya oleh Lynas. Cagaran sebanyak USD50 juta telah dibayar oleh
Lynas bagi menampung kos yang terlibat berkaitan pengurusan sisa sekiranya Lynas
menghentikan operasinya termasuk sebarang kebarangkalian berlakunya kejadian atau
kemalangan radiologi.

Untuk makluman Yang Berhormat, berkenaan dengan persoalan mengenai
tanggungjawab ataupun tanggungan terhadap PDF sekiranya berlaku kemusnahan akibat
bencana alam, ia bergantung kepada laporan analisa keselamatan akhir yang akan
dilaksanakan oleh Lynas oleh perunding yang berlesen dengan AELB ataupun Lembaga
Pelesenan Tenaga Atom untuk dinilai dan diluluskan oleh Lembaga Pelesenan Tenaga
Atom sebelum kemudahan PDF tersebut selesai dibina. la meliputi jaminan kukuh dan
juga tiga perkara penting iaitu safe, security and safeguard.

Bagi memastikan pengoperasian PDF dapat berjalan lancar, pertama, pembinaan
PDF ini perlu dilesenkan di bawah Akta Pelesenan Tenaga Atom 1984 [Akta 304]
membabitkan pemonitoran radiologi dan alam sekitar serta pemantauan struktur PDF
sepanjang operasinya.

Kedua, Lynas bertanggungjawab sepenuhnya membina PDF ini. Untuk tujuan ini,
ia telah melantik syarikat Gading Senggara Sdn. Bhd. sebagai kontraktor bagi proses
pelupusan sisa water leach purification (WLP) ke PDF yang dibina. Syarikat Gading
Selenggara Sdn. Bhd. ini perlu dilesenkan oleh Lembaga Pelesenan Tenaga Atom dan
sebarang liabiliti yang timbul membabitkan PDF sekiranya Lynas menghentikan operasi
ini akan ditanggung sepenuhnya oleh pemegang lesen tersebut.

Ketiga, cagaran lesen bagi kemudahan pelupusan bagi dikenakan di bawah
seksyen 18 Akta Pelesenan Tenaga Atom 1984 [Akta 304] kepada pemilik kemudahan
pelupusan tersebut dan syarat-syarat kepada pemilik kemudahan pelupusan akan
ditentukan oleh Lembaga Pelesenan Tenaga Atom selepas penyerahan rasmi tapak PDF
oleh Lynas kepada pemilik baharu dan mereka tersebut perlu memohon lesen kelas G
daripada pihak AELB. Terima kasih Tuan Yang di-Pertua.

01130

Timbalan Yang di-Pertua [Dato’ Mohd Rashid Hasnon]: Soalan tambahan
pertama. Sila Yang Berhormat Bentong.

Tuan Wong Tack [Bentong]: Tuan Yang di-Pertua, angka RM50 juta itu is a
small number. | do not know how that come about. Adakah cukup RM50 juta yang telah
dibayar pada kerajaan? Apa yang saya risau, apakah jaminan Lynas dan Gading
Senggara hendak tiba-tiba close shop, lingkup? What are we going to do as kerajaan,
what are we going to do if that happens? Apakah jaminan bencana besar tidak akan
berlaku? Before 2011 di Jepun, top engineer, scientist mereka semua pun percaya reka
bentuk loji kuasa nuklear mereka di Jepun akan boleh tahan sebarang bencana besar.
Lihat apa terjadi?

Timbalan Yang di-Pertua [Dato’ Mohd Rashid Hasnon]: Soalan itu, soalannya.

Tuan Wong Tack [Bentong]: Lynas dan PDF nya yang dicadangkan akan letak
di kawasan tepi pantai, kawasan yang berpaya, rendah. Low-lying coastal area, wetlands.

How are we not taking a very high risk? Imagine dalam keadaan perubahan iklim, macam-
macam bencana boleh berlaku. Tsunami can happen. Serious flood can happen.
