DR.07.12.2021 55

457 orang- tenaga pengajar, telah dilatin melalui program Training of Trainers dalam
bidang teknologi industri 4.0. Sebanyak 18 buah pusat kompetensi yang berteraskan
teknologi industri 4.0 telah pun dinaiktarafkan di 15 IPTA di bawah Rancangan Malaysia
Ke-11 yang akan melatih pelajar-pelajar untuk dilengkapi dengan kemahiran industri 4.0...

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Menteri.

Dato’ Seri Mohamed Azmin bin Ali: Yang Berhormat Kuala Selangor.

Tuan Pengerusi [Dato' Mohd Rashid Hasnon]: Sila, Yang Berhormat Kuala
Selangor.

Datuk Seri Dr. Haji Dzulkefly bin Ahmad [Kuala Selangor]: Terima kasih Yang
Berhormat Menteri, terima kasih Tuan Pengerusi.

Saya membangkitkan isu bagaimana MITI akan terus-terusan memberikan
sokongan dan dukungan untuk meningkatkan prestasi dan performance SME kita dengan
menyebutkan tentang penjelasan yang saya perlukan iaitu measurement of DiI, [OO! itu
sepertimana yang digunakan oleh Scandinavian model rather than just input-output ya,
sebagai untuk menggalak dan memberikan peningkatan produktiviti kepada SME kita,
Yang Berhormat Menteri.

Tuan Pengerusi [Dato' Mohd Rashid Hasnon]: Terima kasih Yang Berhormat
Kuala Selangor.

Dato’ Seri Mohamed Azmin bin Ali: Ya, Yang Berhormat Bangi.

Dr. Ong Kian Ming [Bangi]: Terima kasih. Cuma cadanganlah, Yang Berhormat
Menteri. Saya telah kata tadi, saya rasa kita perlu lebih agresif untuk mempromosikan
secara maya aktiviti yang telah dibuat di bawah business intervention.

01520

Jadi, cadangan saya kepada Menteri dan juga pegawai, buatlah lebih— banyak
use cases yang telah dapat kejayaan dalam implementasi beberapa aspek industri 4.0
tidak kira Internet of Things ataupun artificial intelligence dan sebagainya. Selepas itu letak
di channel YouTube ataupun di social media Yang Berhormat pun boleh kerana saya rasa
ini adalah sesuatu yang kurang dari segi promosi. Cadangan saya.

Tuan Pengerusi [Dato’ Mohd Rashid Hasnon]: Terima kasih Yang Berhormat
Bangi. Sila.

Dato’ Seri Mohamed Azmin bin Ali: Terima kasih Yang Berhormat Kuala
Selangor dan Yang Berhormat Bangi. Saya akan memberikan maklumat tambahan
tentang perkara-perkara yang dibangkitkan. Untuk makluman Yang Berhormat, MITI
sentiasa mempromosikan program RA dan IF ini walaupun dalam tempoh PKP. Semenjak
PKP mulai Mac 2020 sehingga kini, kita telah meluluskan sebanyak 562 PKS untuk
menyertai Program Readiness Assessment walaupun dalam tempoh PKP. Namun,
disebabkan ada juga sekatan merentas negeri, pelaksanaan RA ini kita adakan secara
atas talian seperti yang juga dicadangkan oleh Yang Berhormat dan semenjak
pelaksanaan RA pada tahun 2019, sebanyak 810 PKS telah pun melaksanakan RA ini.

Yang Berhormat Bangi, Yang Berhormat Kuala Krai dan Yang Berhormat Alor
Gajah juga membangkitkan isu program pembangunan industri automotif dan juga mohon
penjelasan, apakah perancangan pembangunan EV. Untuk makluman Yang Berhormat,
peruntukan sebanyak RM20.5 juta bagi tujuan program pembangunan industri automotif
telah pun perkenalkan yang merangkumi dua projek iaitu pertama, untuk memperkasakan
pembangunan modal insan dan teknologi di dalam sektor automotif dan mobiliti sebanyak
RM65 juta dan juga penubuhan Centre of Excellence for Future Industries (CoEFI) yang
berjumlah RM15.5 juta di mana ia adalah sebuah projek pemangkin untuk merancakkan
inisiatif public-private partnerships yang dipacu oleh pemain industri dan seterusnya
mengeksport bidang kepakaran ke negara serantau.

Pada tahun 2020, fokus pembangunan CoEFI ini akan dimulakan untuk
menyokong pembangunan ekosistem EV yang komprehensif melalui pusat
