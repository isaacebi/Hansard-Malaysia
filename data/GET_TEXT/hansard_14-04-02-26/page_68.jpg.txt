58 DR.07.12.2021

Datuk Seri Dr. Haji Dzulkefly bin Anmad [Kuala Selangor]: Kita tunggu untuk
CBA dibentangkan Yang Berhormat Menteri supaya kita dapat berhujah...

Dato’ Seri Mohamed Azmin bin Ali: Ya, Yang Berhormat Kuala Selangor...

Datuk Seri Dr. Haji Dzulkefly bin Ahmad [Kuala Selangor]: ...akan impak
kepada kenaikan import yang juga akan bersaing dengan, contohnya alat-alat ganti kereta
dan beras dari Vietnam dan sebagainya itu. la meninggalkan kesan kepada...

Dato’ Seri Mohamed Azmin bin Ali: Ya Yang Berhormat Kuala Selangor. Saya
boleh memberikan satu perincian tentang apakah kesan kepada import dan juga eksport
negara. Tetapi ianya panjang dan ambil masa. Saya minta izin Tuan Pengerusi...

Datuk Seri Dr. Haji Dzulkefly bin Ahmad [Kuala Selangor]: Dikongsikan...

Dato’ Seri Mohamed Azmin bin Ali: ...untuk mengemukakan secara bertulis
kepada Yang Berhormat Kuala Selangor. Akan tetapi secara umumnya 14 FTA yang telah
pun dikuatkuasakan oleh negara kita belum ada satu trend yang menunjukkan import
negara melebihi eksport negara. Saya percaya ini juga akan memberikan peluang kepada
pemain-pemain dan industri tempatan untuk mendapat pilihan supaya- sebab apabila
import itu meningkat Yang Berhormat Kuala Selangor, saya percaya Yang Berhormat juga
sedia maklum, ia juga mengandungi komponen-komponen intermediary goods dan juga
raw materials yang membolehkan pemain-pemain tempatan untuk membuat pilihan bagi
mendapatkan raw materials yang lebih berkualiti dan bahan-bahan ini akan menjadi...

Datuk Seri Dr. Haji Dzulkefly bin Ahmad [Kuala Selangor]: Saya sangat
memahami akan perkara itu Yang Berhormat Menteri.

Dato’ Seri Mohamed Azmin bin Ali: ...supaya kita dapat eksport semula.

Datuk Seri Dr. Haji Dzulkefly bin Ahmad [Kuala Selangor]: Baik. Saya sangat
memahami perkara tersebut.

Dato’ Seri Mohamed Azmin bin Ali: Jadi perkara ini saya cuba perincikan
kesan...

Datuk Seri Dr. Haji Dzulkefly bin Ahmad [Kuala Selangor]: Cumanya kita telah
pun ada FTA bilateral dgn negara-negara tersebut. So over an above, apa yang telah pun
kita meterai apakah kesan atas CTPPA ini? Kerana negara-negara itu telah pun wujud
FTA secara bilateral dengan Malaysia. Itu persoalannya. Terima kasih.

Dato’ Seri Mohamed Azmin bin Ali: Ya, Yang Berhormat Kuala Selangor.
Memang perkara ini banyak dibahaskan. Kita ada bilateral FTA, kita ada regional FTAs,
jadi mengapa perlu ada satu CPTPP? Hujah saya ialah CPTPP ini akan melaksanakan
apa yang disebut sebagai gold standard punya agreement yang menerima pakai
piawaian-piawaian bertaraf antarabangsa. Saya percaya Malaysia sudah bersedia untuk
menembusi pasaran-pasaran baharu dan menikmati preferential tariff yang dilaksanakan
di bawah CPTPP.

Walau bagaimanapun saya akan kemukakan perincian kepada Yang Berhormat
untuk memastikan perkara ini dapat difahami secara bersama. Namun yang lebih penting,
kajian daripada CBA ini akan dimaklumkan kepada awam supaya kita dapat bersama-
sama membincangkan apakah yang terbaik bagi negara kita di masa yang akan datang.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.
Dato’ Seri Mohamed Azmin bin Ali: Yang Berhormat Jelutong.

Tuan Sanisvara Nethaji Rayer a/l Rajaji [Jelutong]: Yang Berhormat, masa
sudah habis. Saya cuma telah tanya penjelasan sama ada dalam rombongan lawatan
ke London pada bulan Oktober Yang Berhormat Menteri dan telah pun keluar di dalam
berita, adakah benar Yang Berhormat Menteri membawa ahli-ahli keluarga sama ada
pihak kementerian yang membayar...

Tuan Pengerusi: Yang Berhormat, tidak payahlah. Yang Berhormat tolong,
tolong. Tidak ada kena mengena dengan bajet pun. Maaf. Oleh sebab- saya tidak
benarkan soalan itu.
