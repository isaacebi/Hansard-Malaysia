DR.07.12.2021 51

Saya juga ingin penjelasan. Saya difahamkan Menteri telah— saya ingin bertanya
sama ada Menteri telah pergi ke sana seorang ataupun dengan rombongan daripada
Jabatan Menteri ataupun dengan ahli-ahli keluarga. Ini kerana ada juga desas-desus
mengatakan bahawa Yang Berhormat Menteri telah pergi ke sana bersama-sama dengan
rombongan keluarga telah pergi menaiki kapal terbang Singapore Airlines first class
ataupun balik dari London ke Malaysia menaiki kapal terbang first class.

Kita lihat bahawa dalam masa pandemik COVID-19 ini ramai yang kehilangan
kerja, ramai yang kebuluran, ramai yang tidak dapat makan, macam-macam masalah
dihadapi. Jadi, kalau ini adalah sesuatu yang benar berlaku, saya rasa Menteri perlu
berjimat cermatlah dan menggunakan wang itu untuk tujuan-tujuan yang memberi manfaat
kepada rakyat dan bukan membazir seperti yang dilaporkan.

01500

Pada masa yang sama, saya ingin tanya juga kepada Yang Berhormat Menteri.
Apakah tujuan kerajaan melantik duta-duta khas? Saya ingin memetik Yang Berhormat
Bukit Bendera yang telah berbahas tadi. Saya telah membangkitkan berulang-kali di
Dewan yang mulia ini tentang pelantikan pemimpin MIC - Tan Sri Vigneswaran sebagai
Duta Khas ke Asia Selatan. Apakah jawatan beliau akan memberangsangkan lagi kerja-
kerja Yang Berhormat Menteri ataupun memberangsangkan lagi perdagangan dua hala
di antara negara-negara di Asia Selatan dan Malaysia? So, saya mohon penjelasan. Bagi
saya ia ialah satu pembaziran.

Kalau kita lihat kepada Butiran 030100 — Hubungan Serantau dan Antarabangsa.
Lebih baik Menteri dan kakitangan di jabatan menggunakan dana untuk kita meningkatkan
lagi hubungan serantau dan antarabangsa, daripada kita melantik duta-duta khas yang
hanya membazirkan kita sahaja. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Jelutong. Seterusnya, saya menjemput Yang Berhormat Hang Tuah Jaya.

3.01 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Assalamualaikum warahmatullahi wabarakatuh. Terima kasih Tuan Pengerusi.
Saya hendak terus pergi pada Butiran 040200 — Ekonomi Digital. Untuk makluman Yang
Berhormat Menteri, kalau kita lihat di sini peruntukan yang diberikan adalah sekadar
RM664,700. Saya baru-baru ini membaca laporan media yang memetik kata-kata Yang
Berhormat Menteri sendiri bahawa ekonomi digital ini merupakan aspek yang penting bagi
memastikan kelangsungan perniagaan norma baharu.

Justeru, melipat gandakan usaha, terutamanya menyediakan platform
pembiayaan digital, e-dagang dan ekonomi gig. Justeru, saya ingin bertanya kepada Yang
Berhormat Menteri sendiri, bagaimana perkara ini ingin dilaksanakan kalau peruntukan
yang disediakan hanyalah begitu minimum? Kita tahu sekarang ini, kita sedang bergerak
ke arah misalnya virtual bank ataupun financial tech, sistem kewangan yang berasaskan
teknologi. Saya percaya ini merupakan perkara yang tentunya berada di dalam radar
kerajaan yang menuntut pada kerjasama pelbagai kementerian.

Kalau kita cross-check Yang Berhormat Menteri, dengan buku Anggaran
Perbelanjaan Persekutuan 2022 ini. Terutamanya dalam Program Empat. Saya ingin
minta perhatian pada Program Empat iaitu Pengukuhan Pelaburan Berkualiti. Kalau kita
lihat outcome yang kedua, ekosistem e-dagang terus berkembang pesat dan berdaya
maju. Kita lihat di sini, peratusan sumbangan e-dagang kepada KDNK, kalau tahun 2020
iaitu 8.4 percent sahaja. Sasaran kita untuk tahun 2021 dan 2022 ialah sekitar 6 peratus
sahaja.

Jadi, saya ingin bertanya kepada Yang Berhormat Menteri, kenapa pada tahap ini
dalam keadaan kita ingin bergerak ke hadapan ini, tahap ini masih lagi sangat rendah?
Perkara yang kedua seterusnya Tuan Pengerusi, berkaitan tentang industri aeroangkasa.
Kita linhat dalam peruntukan yang disediakan ini jumlahnya RM1 bilion lebih. Apabila kita
baca website MIDA sebagai contoh, dalam industri aeroangkasa ini kita menjangka
