32 DR.07.12.2021

iv) Yang Berhormat Pasir Gudang;
v) Yang Berhormat Alor Gajah;

vi) Yang Berhormat Kuala Selangor;
vii) Yang Berhormat Kuala Krai;

viii) © Yang Berhormat Bangi;

ix) Yang Berhormat Tumpat;

x) Yang Berhormat Kangar;

xii) Yang Berhormat Bukit Bendera;
xiii) | Yang Berhormat Kemaman;
xiv) | Yang Berhormat Padang Serai;
xv) Yang Berhormat Sepang;

xvi) | Yang Berhormat Jelutong;

(
(
(
(
(
(
(
(xi) Yang Berhormat Dungun:
(
(
(
(
(
(xvii) Yang Berhormat Hang Tuah Jaya; dan
(

xviii) Yang Berhormat Sibuti.

Silakan Yang Berhormat Pasir Mas, lima minit.

12.04 tgh.

Tuan Ahmad Fadhli bin Shaari [Pasir Mas]: Assalamualaikum warahmatullahi
wabarakatuh. Terima kasih Tuan Pengerusi. Terus kepada topik di bawah kerangka
perbelanjaan mengurus kod Butiran 010400 — Khidmat Pengurusan, menunjukkan
peningkatan ketara iaitu sebanyak RM64 juta berbanding RM39 juta pada tahun
sebelumnya.

Saya ingin mendapatkan justifikasi dan pencerahan daripada pihak kementerian
tentang ke manakah peningkatan jumlah ini akan disalurkan serta apakah manfaat
langsung yang dapat dinikmati oleh rakyat di peringkat akar umbi sehinggakan kadar
khidmat pengurusan ini dinaikkan sehingga RM25 juta?

Persoalan ini saya lontarkan kerana menerusi belanjawan pada kali ini, kita dapat
melihat peruntukan pengurusan korporat dan maklumat dikurangkan berbanding tahun
sebelumnya. Kita mengharapkan dengan peningkatan dana bagi khidmat pengurusan ini,
MITI dapat mempertingkatkan mutu yang benar-benar memberikan impak terutamanya
dari sudut penerangan. Ini kerana kita tidak mahu kritikan rakyat di lapangan mengenai
penerangan MITI yang tidak selaras dan bercanggah terutama sejak pandemik berlaku
berterusan dalam jangka masa yang panjang.

Kedua, seterusnya setelah diteliti, anggaran perbelanjaan pembangunan turut
menunjukkan peningkatan bagi kod am Butiran 30000 di bawah aset iaitu dengan
anggaran belanjawan sebanyak RM104 juta berbanding RM81 juta pada tahun
sebelumnya.

Saya yakin pihak kementerian merasakan ia berkeperluan. Namun, perlu
dipastikan aset apakah yang dibeli? Apakah dengan pembelian aset ini kita dapat
mengurangkan kebergantungan kita dengan negara luar? Kita sedia maklum bahawa
muncul pertikaian pada bulan lepas mengenai Dasar Kabotaj Negara yang dibangkitkan
oleh pembangkang dan telah pun dijawab oleh wakil kementerian.

Namun persoalannya adakah aset yang kita beli ini akan memberikan manfaat
besar kepada rakyat dan menggunakan kepakaran anak watan di negara kita sendiri
dalam menyelesaikan masalah-masalah berbangkit yang berkaitan dengan kementerian
ini?
