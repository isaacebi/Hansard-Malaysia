DR.07.12.2021 95

Datuk Arthur Joseph Kurup: Saya difahamkan bahawa Danalnfra bagi
pembinaan Lebuhraya Pan Borneo Sarawak tidak dibatalkan tetapi bagi Sabah, ia
dibatalkan dan itu juga antara sebab kenapa project’s financing bagi Sarawak ini lebih
lancar berbanding dengan Sabah. Jadi, saya ingin juga melaporkan progress pembinaan
Projek Lebuhraya Pan Borneo Sarawak yang telah bermula pada Oktober 2015 meliputi
11 pakej kerja dengan jajaran sepanjang 786 kilometer daripada Telok Melano ke Miri,
satu pakej kerja iaitu Pakej Telok Melano ke Sematan yang telah siap sepenuhnya pada
bulan Januari tahun 2019 dan Seksyen Julau bagi Pakej Kerja 07 dari persimpangan
Bintangor ke persimpangan Julau telah siap pada Oktober 2021 dan Seksyen Serian bagi
Pakej Kerja 03 dari Bulatan Serian ke Balai Ringin telah siap pada 4 Disember 2021.
Status kemajuan pembinaan sehingga November 2021 bagi 10 pakej kerja iaitu dari
Sematan ke Miri yang kini sedang giat dilaksanakan adalah sebanyak 74 peratus dengan
jangkaan siap keseluruhan pada penghujung tahun 2022.

Seterusnya saya ingin menyentuh pasal isu cerun yang telah dibangkitkan oleh
Yang Berhormat Tumpat, Yang Berhormat Taiping dan Yang Berhormat Bachok kerana
isu ini merupakan isu yang panas yang juga masuk dalam berita baru-baru ini terutamanya
tanah runtuh di Cameron Highlands dan juga di Jalan Simpang Pulai.

Bagi tanah runtuh di Cameron Highlands, untuk maklumat Ahli-ahli Yang
Berhormat, konsesi sudah masuk untuk buat kerja-kecemasan dan ini kerja di sana telah
termasuk dalam senarai keutamaan bagi tahun yang akan datang untuk membuat kajian
terperinci untuk mengurangkan lagi risiko dalam masa yang akan datang. Laluan daripada
Cameron Highlands ini sudah dibuka di sebelah dekat Simpang Pulai.

Berkaitan pula dengan tanah runtuh di Jalan Simpang Pulai, Kementerian Kerja
Raya juga turut merakamkan ucapan takziah kepada keluarga mangsa kejadian tanah
runtuh. Kerja-kerja kecemasan juga sedang giat dijalankan oleh pihak konsesi dan kajian
untuk mereka bentuk yang baharu sedang dibuat untuk menguatkan struktur cerun untuk
mengurangkan risiko tanah runtuh pada masa-masa yang akan datang. Kedua-dua projek
ini akan masuk dalam senarai keutamaan untuk tahun 2022.

Saya ingin juga menyentuh untuk jawab soalan yang dibangkitkan oleh Yang
Berhormat Kalabakan sebab kebetulan kedua-dua isu yang dibangkitkan ini berkaitan
dengan kawasan saya. Untuk maklumat, projek jalan Sapulut ke Pagalungan adalah
projek di bawah KPLB, bukan di bawah Kementerian Kerja Raya. Akan tetapi saya telah
buat pengumuman itu atas kapasiti saya sebagai Ahli Parlimen kawasan tersebut, bukan
atas kapasiti saya sebagai Timbalan Menteri.

Kedua, saya ingin memperbetulkan sedikit tentang CIQS itu, yang diumumkan
oleh Kementerian Kewangan dalam belanjawan adalah PGA ataupun Pos Kawalan
Pasukan Gerakan Am di Pagalungan, Sabah bukan CIQS. Ini adalah di bawah bidang
kuasa KDN dan MKN, bukan diumumkan oleh KKR. la disentuh oleh saya atas kapasiti
saya sebagai Ahli Parlimen dan bukan Timbalan Menteri KKR.

Tuan Ma’mun bin Sulaiman [Kalabakan]: Yang Berhormat Menteri, sedikit Yang
Berhormat Menteri, Kalabakan. Baru-baru ini ada siaran dalam TV, Timbalan Menteri
mengumumkan pembinaan CIQS. Ini semua orang tahu ini. Semua orang tanya sama
saya, kenapa CIQS akan bina di Pagalungan, bukan di Serudong, Kalabakan? Terima
kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Kalabakan.

Datuk Arthur Joseph Kurup: Itulah yang saya cakap tadi Yang Berhormat
Kalabakan, ada kesilapan. Apa yang diumumkan adalah PGA, bukan CIQS. Di sinilah
saya repeat ataupun ulangi lagi kebetulan itu.

Saya sekarang beralih kepada isu-isu ataupun soalan yang dibangkitkan yang
pertama, oleh Yang Berhormat ...

Tuan Pengerusi [Dato’ Mohd Rashid Hasnon]: Yang Berhormat Timbalan
Menteri, masa sudah tamat. Hendak tambah?
