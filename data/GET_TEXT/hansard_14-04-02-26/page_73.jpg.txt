DR.07.12.2021 63

menyebabkan banyak masalah. Salah satunya perhubungan tidak dapat dilalui,
pelancong terkandas. Kalau musim banjir, laluan ini juga merupakan penghalang untuk
menghantar bekalan makan kepada pangkalan-pangkalan hadapan serta penduduk-
penduduk di kawasan tersebut. Pernah Kementerian Kerja Raya telah memaklumkan
dalam sesi jawapan lisan saya, dimaklumkan pernah masuk dalam RMKe-11, Rolling Plan
Kedua. Akan tetapi apabila masuk RMKe-12, tiba-tiba hilang.

01550

Adakah jalan itu sudah siap? Adakah naik aras itu telah dibuat? Ataupun adakah
jalan ini tidak perlu? Jadi saya pohon sangat kalau tidak boleh jawapan secara lisan beri
jawapan secara bertulis apakah jaminan bahawa jalan ini akan dibuat. Saya telah pun
menulis surat kepada Yang Amat Berhormat Perdana Menteri untuk memaklumkan
memohon peruntukan khas untuk jalan ini. Saya sangat berharaplah agar kementerian
memberikan perhatian yang serius kepada masalah yang saya kemukakan tadi.

Serta satu lagi ialah FT98 Jalan Temerloh-Jerantut, terutamanya bermula pada
kilometer tujuh hingga kilometer 13 terlalu banyak rosaknya dan jalan ini boleh dikatakan
banyak tampalan dari jalan asal. Ini sudah pasti membahayakan kepada pengguna-
pengguna jalan raya. Saya tidak kisahlah kalau di Kuala Lumpur ini ataupun di bandar-
bandar utama terlalu mudah untuk diperbaiki jalan ini. Rangkaian jalan rayanya cukup
banyak, tidak cukup di atas tanah di bawah tanah.

Akan tetapi bagi kami di bandar-bandar kecil khususnya di negeri Pahang di
Parlimen Jerantut ini mengapa agak sukar untuk rakyat di kawasan Parlimen saya,
khususnya dan rakan-rakan yang lain untuk menikmati kemudahan yang hampir sama
dengan tempat-tempat lain di seluruh bandar. Jadi, saya pohon sangat-sangat agar
perkara ini diberi perhatian.

Begitu juga, sedikit mungkin di bawah kuasa Kementerian Pembangunan Luar
Bandar tetapi di bawah pengawasan JKR. Mana-mana jalan kampung yang di bawah
pengawasan JKR, di bawah pelaksanaan Kementerian Kerja Raya saya sangat berharap
agar saiznya dapat dilebarkan. Daripada segi keselamatan perlu ada bahu jalan supaya
orang kampung juga boleh menikmati kemudahan yang sama dengan penduduk bandar.

Tuan Pengerusi, terima kasih banyak atas ruang yang diberikan kepada saya.
Terima kasih.

Tuan Pengerusi: Terima kasih Yang Berhormat Jerantut. Yang Berhormat Kota
Kinabalu. Silakan.

3.52 ptg.

Tuan Chan Foong Hin [Kota Kinabalu]: Ya, Tuan Pengerusi. Saya ingin
merujuk kepada di bawah Maksud Pembangunan dari Butiran 05100, 08230, 08250,
08260, 08280 dan 08600 iaitu keseluruhan bajet yang diperuntukkan untuk Pembangunan
Jalan Raya dan Jambatan Sabah akan naik daripada RM66 juta kepada RM129 juta pada
tahun depan.

So, dalam kesemua yang butiran ini saya ingin merujuk kepada beberapa isu
tempatan. Pertamanya yang berlakunya keretakan ataupun cracks on the side barriers
yang timbul di flyover yang terletak di Hilltop Luyang di kawasan saya Kota Kinabalu sejak
bulan Januari tahun ini dan sekarang pun hampir mahu habis tahun ini sudah, so
keretakan tersebut masih kelihatan dan sehingga kini masih belum siap dibaiki. So,
apakah status untuk pembaikan semula untuk keretakan ini?

Kedua, saya ingin merujuk kepada ini flyovers di tempat lain seperti J11, Jalan
Lintas U-turn Flyover. Projek ini bermula sejak Januari 2019 dan sampai sekarang bilakah
ia akan siap? Ada juga empat flyovers yang terletak di Indah Permai, Persimpangan UMS,
Persimpangan Kampung Rampayan dan Persimpangan Kingfisher. Keempat-empat
flyovers ini kos keseluruhan projek itu sebanyak RM359 juta. Sampai sekarang projek ini
saya rasa masih belum siap-siap lagi walaupun Yang Berhormat Kinabatangan selaku
