56 DR.07.12.2021

kecemerlangan Electric Vehicle Interoperability Centre (EVIC) dan juga pusat robotik.
Untuk makluman Yang Berhormat, bagi perancangan dan pelan pembangunan ekosistem
EV di Malaysia, MITI dan MARii akan memberi fokus terhadap pembangunan ekosistem
yang merangkumi aspek rantaian bekalan, infrastruktur pengecasan EV, komponen
kritikal EV dan aktiviti lepas jualan bagi EV.

Setelah NAP 2020 dilancarkan, inisiatif NAP dilaksanakan di bawah enam working
group yang telah ditubuhkan yang dikelolakan oleh MARii dan disertai oleh badan dan
agensi kerajaan yang lain. Bagi konteks ro//-out untuk EV infrastructure, technology and
engineering working group telah pun diberi mandat untuk memimpin pembangunan dan
penyediaan ekosistem EV secara menyeluruh dari aspek teknologi dan juga kejuruteraan.

Kerjasama strategik di antara kementerian ini, KASA, MARii dan juga Malaysian
Green Technology and Climate Change Centre (MGTC) dalam memberikan input bagi
penyediaan Low Carbon Mobility Blueprint yang banyak memberi fokus kepada
pembangunan ekosistem EV yang menyeluruh merangkumi kenderaan, infrastruktur
pengecasan EV.

Yang Berhormat Bukit Bendera membangkitkan mengenai usaha FTA lain yang
sedang dilaksanakan oleh MITI. Pada masa ini, selain mempergiatkan usaha ke arah
meratifikasi CPTPP dan juga RCEP, MITI juga sedang merundingkan perluasan skop FTA
yang sedia ada, yang terkini adalah di antara Malaysia-Turki. Di peringkat serantau pula,
MITI sedang terlibat dengan aktif dalam rundingan penambahbaikan ataupun sedang
dalam proses upgrading negotiations bagi ASEAN-Australia-New Zealand Free Trade
Area.

Yang Berhormat Dungun turut bertanyakan sejauh mana ratifikasi RCEP.
Perjanjian ini bakal diratifikasikan oleh Malaysia pada bulan Disember ini sebaik sahaja
selesai urusan pindaan ke atas beberapa peruntukan dalam undang-undang berkaitan
yang akan dibentangkan di dalam Parlimen ini.

Datuk Seri Dr. Haji Dzulkefly bin Ahmad [Kuala Selangor]: [Bangun]

Dato’ Seri Mohamed Azmin bin Ali: Yang Berhormat Pasir Mas ada
membangkitkan isu khidmat pengurusan yang melonjak naik tambahan sebanyak RM...

Dr. Ong Kian Ming [Bangi]: Soalan Yang Berhormat Kuala Selangor.

Datuk Seri Dr. Haji Dzulkefly bin Ahmad [Kuala Selangor]: Yang Berhormat
Menteri, kalau boleh.

Dato’ Seri Mohamed Azmin bin Ali: Ya.

Datuk Seri Dr. Haji Dzulkefly bin Ahmad [Kuala Selangor]: Celah sedikit.
Meskipun saya tidak sempat untuk memberikan— soalan saya tentang CPTPP itu Yang
Berhormat Menteri, Tuan Pengerusi.

Tuan Pengerusi [Dato’ Mohd Rashid Hasnon]: Ya, silakan.

Datuk Seri Dr. Haji Dzulkefly bin Ahmad [Kuala Selangor]: Saya ingin untuk
merujuk kepada kajian yang dibuat oleh seorang pakar ekonomi dalam tahun 2019. Pakar
Ekonomi Kanan PBB, Dr. Rashmi Banga yang telah merumuskan bahawa kesan the
differential effect atas CPTPP adalah satu yang negatif, di mana kalau saya boleh hanya
menyebutkan hanya satu daripada hujah-hujah beliau. Dalam simulasi beliau, kajian yang
beliau buat, sementara peningkatan import adalah RM10 bilion yang diharapkan untuk
peningkatan eksport itu hanyalah RM500 juta. Maksudnya, net in the finalin analysis, ia
adalah suatu yang merugikan.

Kita pun sedia maklum bahawa dalam banyak negara yang kita sudah ada FTA
bilateral. Jadi, perkara itu diminta untuk kita perhalusi dan kita pertimbangkan Yang
Berhormat Menteri. Banyak lagi point lain yang boleh saya gunakan sebagai hujah beliau.
Sebanyak enam, tujuh hujah yang beliau gunakan dan perkara itu perlu kita cermati.
Terima kasih Yang Berhormat Menteri, terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Kuala Selangor. Sila Yang Berhormat Menteri.
