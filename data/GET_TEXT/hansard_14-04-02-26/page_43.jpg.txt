DR.07.12.2021 33

Isu InvestKL, selain itu, butiran projek di bawah kod Butiran 00298 — InvestKL
Malaysia menunjukkan pindaan tahun 2021 sebanyak RM1 juta. Begitu juga pada tahun
hadapan dengan jumlah anggaran harga projek bernilai RM5 juta.

Persoalannya, kita maklum bahawa InvestKL merupakan satu buah badan yang
berfokus yang menarik syarikat multinasional Fortune Global 500 dan Forbes Global 2000.
Apakah jumlah RM1 million ini akan digunakan untuk melaksanakan inisiatif baharu atau
sekadar meneruskan inisiatif sedia ada?

Di bawah InvestKL ini, terdapat pelbagai Talent Programme seperti Apprentice
Programme, Young Executive Programme dan Senior Executive Programme yang
dilaksanakan dengan kolaborasi bersama Jabatan Pendidikan Tinggi dan melibatkan 12
buah institusi pengajian tinggi dengan harapan melahirkan pelapis kepimpinan negara di
peringkat global. Persoalannya, adakah inisiatif akan dikembangkan lagi jaringannya
kepada lebih banyak IPT di seluruh Malaysia?

Saya ingin mencadangkan agar kolaborasi InvestKL ini mengambil kira syarikat
tempatan seperti Petronas dan juga syarikat gergasi di peringkat global. Isu CPTPP dan
MUEFTA, selain daripada isu-isu tersebut yang telah saya sebutkan tadi, saya ingin
mengambil kesempatan ini untuk bertanya pihak MITI untuk memberikan penerangan
terhadap kemas kini Perjanjian CPTPP.

Ada banyak perkara masih dilihat ‘atas angin’. Apakah dari sudut kajiannya dan
juga content perjanjian perdagangan? Di sini, kita tidak mampu untuk memberi apa jua
pandangan spesifik tentang CPTPP ini seandainya tiada sebarang penjelasan yang
menyeluruh. Saya berharap agar Kerajaan Malaysia dapat memberikan kemas kini
terhadap isu ini dengan penjelasan yang menyeluruh agar rakyat dapat menilai terus
usaha ini.

Perkara ini juga termasuk Perjanjian Perdagangan Bebas Malaysia — Kesatuan
Eropah (EU) atau MUEFTA yang baru-baru ini dihangatkan semula. Dalam isu hab halal
pada 15 November, satu artikel yang dikeluarkan dan diterbitkan oleh Malay Mail
menceritakan tentang Halal Cluster Week yang menjadi pertunjukan jenama_ halal
Malaysia terhadap peluang pelaburan bernilai RM330 juta.

Usaha ini dilakukan bagi mengekalkan kemapanan industri halal di Malaysia.
Saya percaya jenama-jenama halal Malaysia boleh ditolak ke hadapan di peringkat
antarabangsa di samping memberikan keutamaan kemasukan produk-produk halal
daripada negara-negara lain. Dalam masa yang sama, saya juga percaya, saya juga
percaya dan mengharapkan kementerian boleh menyediakan lagi usaha membantu
produk-produk tempatan supaya boleh dipasarkan di peringkat antarabangsa.

Kita lihat pelbagai jenama anak tempatan kita telah pun dipasarkan di Malaysia
sehingga mampu mendapat perkongsian pasaran (market share) yang baik dalam
komuniti tempatan. Daripada produk kerepek cheese-nya, air sodanya, bawang goreng
dan juga dalam Lazada dan Shopee, kita tengok ada produk ‘Sambal Nyet’ oleh seorang
usahawan, anak muda kita, Khairul Aming namanya. Dia jual sambal ini dalam masa satu
jam, laku berpuluh-puluh ribu ringgit Malaysia, banyaknya.

Jadi, produk-produk ini saya harapkan supaya kementerian supaya dapat mencari
jalan untuk diangkat ke peringkat antarabangsa supaya negara kita menjadi pengeluar
kepada produk-produk halal tempatan untuk ke peringkat antarabangsa. Terima kasih
Tuan Pengerusi.

Tuan Pengerusi [Dato’ Sri Azalina Othman Said]: Yang Berhormat Teluk Intan.

12.09 tgh.

Tuan Nga Kor Ming [Teluk Intan]: Terima kasih Tuan Pengerusi yang budiman.
Saya bangun untuk membahaskan di peringkat Jawatankuasa Kementerian Perdagangan
Antarabangsa dan Industri. Saya hendak bangkitkan tujuh perkara. Pertama tentang kod
Butiran 040100 — Dasar Pelaburan dan Fasilitasi Perdagangan.
