38 DR.07.12.2021

sedang dalam proses pemulihan. Langkah-langkah proaktif, konstruktif dan pragmatik
perlu diambil agar Malaysia menjadi pilihan utama pelabur-pelabur dari luar.

Ini saya jangka sedang dilaksanakan dengan penuh keyakinan untuk kita
mendapat impak yang lebih tinggi. Dengan izin, dengan adanya pengaliran masuk modal
teknologi canggih, pendapatan dan sebagainya, pemulihan ekonomi pastinya akan
berlaku dengan lebih pesat. Tempoh pasca pandemik merupakan peluang terbaik untuk
menjalinkan kerjasama antarabangsa bagi membangunkan semula ekonomi global dan
sosial memandangkan ekonomi seluruh dunia terjejas terus akibat pandemik COVID-19.

Sehubungan dengan itu, saya merasakan tidak wajar sekiranya melihat pada
Butiran 00204 — Tabung Promosi Eksport Perkhidmatan dan Butiran 00206 — Penyertaan
Tahunan Dalam Acara Perdagangan Antarabangsa Terpilih. Peruntukan dikurangkan
berbanding tahun 2021. Ini adalah kerana sektor perkhidmatan dan pembuatan
menyumbang lebih daripada 80 peratus kepada ekonomi Malaysia, melalui pendedahan
peluang-peluang perniagaan dan pelaburan dengan menyertai acara perdagangan
antarabangsa secara lebih aktif, ia pasti akan membawa lebih banyak pelaburan sama
ada di dalam mahupun di luar negara.

01230

Mengenai Butiran 040200 — Ekonomi Digital, saya menyambut baik tindakan
kerajaan di dalam menaikkan peruntukan tersebut. Cumanya, kita kena selaraskan
peruntukan itu dengan kementerian-kementerian lain. Kita pun telah melihat impak-impak
tertentu hari ini apabila kita linat sumbangan ataupun bantuan dari kerajaan dengan
memudahcarakan ekosistem itu sendiri apabila satu syarikat tempatan, contohnya, telah
menggandakan penggunaan platform digital itu untuk membantu golongan B40 dan
masyarakat luar bandar untuk mempamerkan dan memperdagangkan produk-produk
tempatan di persada antarabangsa.

Terdapat peningkatan mendadak Tuan Pengerusi, peruntukan Butiran 99000 —
Aeroangkasa, yang disebutkan oleh rakan-rakan di dalam Dewan ini iaitu Butiran 00525
— Dana Projek Berimpak Tinggi dan Butiran 00201 — Program Pembangunan Industri
Automatif. Soalan saya, adakah kita ingin merancakkan pembangunan automatif,
contohnya, dari sudut pembangunan electric vehicle, dengan izin? Sama ada kita mahu
menarik pelaburan dari luar ataupun membangunkan industri automatif tempatan yang
berlandaskan elektrik?

Jadi, kalau kita lihat, jumlah itu perlu kita sasarkan untuk inisiatif-inisiatif tertentu
sama ada berbentuk membangunkan usahawan untuk membuat barangan untuk EV
ataupun untuk membina kereta EV itu sendiri. Ini perlu kita perjelaskan supaya kita lebih
dikenali sebagai yang disebutkan negara pengeluar dalam sektor automatif sama ada
barangan untuk spare parts ataupun untuk barangan pembuatan itu sendiri.

Prestasi pelaburan Malaysia juga telah menunjukkan penurunan sebanyak 35
peratus berbanding tahun 2020. Saya hendak bertanya kepada Yang Berhormat Menteri,
yang disebutkan oleh Yang Berhormat Pasir Gudang tadi pelaburan suku pertama lebih
daripada RM80 bilion. Adakah ini telah masuk atau cuma diluluskan? Minta penjelasan
daripada Yang Berhormat Menteri.

Akhir sekali, saya hendak menarik perhatian hari ini tentang keluasan ataupun
nilai perdagangan halal dunia. Dinyatakan oleh Bank Dunia, pada tahun 2030 peluang
untuk barangan halal di global adalah sebanyak RM27 trilion. Kita kena memberi fokus
untuk membangunkan barangan-barangan ini untuk dieksport ke luar negara. Kalau kita
lihat di negara-negara lain seperti Jepun, Eropah dan US, walaupun kita banyak misi
galakan eksport barangan halal, kita linat terlalu sedikit kalau dibandingkan dengan saiz
pasaran antarabangsa yang saya sebutkan tadi.

Saya mencadangkan supaya Kementerian Perdagangan Antarabangsa dan
Industri untuk terus menggalakkan misi perdagangan itu dan juga bekerjasama dengan
kementerian lain untuk membangunkan produk-produk tempatan untuk memenuhi
permintaan yang saya sebutkan tadi lebih daripada RM27 trilion pada tahun 2030. Terima
kasih Tuan Pengerusi.
