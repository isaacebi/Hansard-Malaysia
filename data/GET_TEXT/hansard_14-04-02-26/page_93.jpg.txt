DR.07.12.2021 83

Kita perlu ada pembinaan jejambat motosikal dan laluan pejalan kaki untuk
memudahkan penduduk Kampung Seronok dan keselamatan mereka untuk ke masjid.
Namun saya sedia maklum bahawa isu pembinaan jejambat ini melibatkan tanah milik
persendirian. Jadi saya mohon agar KKR mempertimbangkan berkenaan pemilikan tanah-
land acquisitions tersebut kerana ia melibatkan keselamatan penduduk.

Seterusnya saya ke Butiran 61000 — Naiktaraf Jalan-jalan iaitu menambah paras
jalan di hadapan Taman Manggis di Balik Pulau. Saya juga pernah bangkitkan tentang
pembinaan menaikkan paras jalan- road level Jalan Sungai Rusa ke Teluk Bahang iaitu
FT006 yang terletak berhadapan dengan Taman Manggis.

Pada tahun 2020, jumlah peruntukan telah diberikan kepada pihak JKR. Namun
isu banjir dan masalah perparitan di sini tidak dapat dijalankan sepenuhnya oleh sebab
kesuntukan peruntukan yang diberikan. Oleh yang demikian, saya mohon kementerian
agar dapat menambah peruntukan bagi JKR Daerah Barat Daya (DBD) agar dapat
menyelesaikan isu ini secara keseluruhan iaitu menaik taraf sistem perparitan dan
menambah paras jalan-jalan persekutuan yang terletak berhadapan dengan Taman
Manggis.

Isu banjir di kawasan ini tidak dapat diselesaikan sekiranya kerja-kerja menaik
taraf dibuat secara berasingan. Jadi, mohon perhatian Menteri berkenaan isu ini sebab
Taman Manggis ini kerap dinaiki air apabila banjir. Jadi, saya harap KKR dapat
menyelesaikan masalah ini dengan membina perparitan dan juga menaik taraf paras jalan.

Ketiga iaitu Jalan Sungai Batu ke PUSPAKOM Teluk Kumbar. Untuk makluman
Yang Berhormat Menteri, jalan ini adalah di bawah Persekutuan dan laluan_ ini
merangkumi laluan ke pekan Teluk Kumbar yang mana juga merupakan laluan utama bagi
bas-bas kilang. Di sini penduduk Teluk Kumbar kebanyakannya bekerja di kilang-kilang di
Bayan Lepas.

Jadi, saya mohon perhatian Menteri untuk menyegerakan pelebaran jalan
tersebut oleh sebab kepadatan penduduk yang meningkat dan kebanyakannya
merupakan _ pekerja-pekerja atau warga industri perkilangan Bayan Lepas. Tuan
Pengerusi juga pernah bekerja di Bayan Lepas. Saya tahu Tuan Pengerusi pun maklum
tentang masalah yang dihadapi.

Seterusnya, terakhir iaitu Butiran 051000 — Penyelenggaraan dan Bil Lampu Jalan
dan Lampu Isyarat Jalan Persekutuan. Saya ingin bertanya, berapakah jumlah lampu jalan
yang diselenggarakan oleh JKR di seluruh negara? Daripada jumlah ini, berapakah
kuantiti tiang lampu yang menggunakan ‘smart’ LED street lights iaitu bagi menggantikan
lampu konvensional iaitu LPS ataupun HPS?

01720

Tujuan saya bertanya ini, saya hendak tanya tentang komitmen KKR mengenai
inisiatif hijau kerana lampu LED dapat mengurangkan penggunaan tenaga sebanyak 50
peratus. la juga mampu mengurangkan kos penyelenggaraan kerana /ifespan ataupun
umur bagi lampu LED lebih panjang daripada lampu jalan konvensional dan juga
mengurangkan pelepasan CO2. Jadi, saya ingin bertanya inisiatif KKR berkenaan smart
street lights ini. Kalau di Pulau Pinang, saya difahamkan hampir 100 peratus lampu-lampu
jalan di Pulau Pinang telah bertukar kepada LED street lights. Jadi, bilakah kita dapat
seluruh Malaysia menggunakan lampu ataupun smart LED lights ini? Sekian, terima kasih
Tuan Pengerusi.

Tuan Pengerusi [Dato' Mohd Rashid Hasnon]: Terima kasih Yang Berhormat
Balik Pulau dan sekarang saya jemput Yang Berhormat Baling.

5.21ptg.

Datuk Seri Panglima Abdul Azeez bin Abdul Rahim [Baling]: Terima kasih
Tuan Pengerusi. Terima kasih kerana beri peluang kepada saya. Butiran 61000 — Menaik
Taraf Jalan-jalan. Kementerian Kerja Raya komited dalam memastikan pembangunan
infrastruktur, Khususnya jalan raya dapat dilaksanakan dengan cekap dan berkualiti. Saya
