52 DR.07.12.2021

pendapatan untuk tahun 2030 mencecah RM55.2 bilion. Jadi, kita sekarang berdepan
dengan realiti pandemik.

Pertama saya ingin bertanya, apakah rasionalnya untuk kita terus memberikan
tumpuan pada industri aeroangkasa ini? Oleh kerana kita tahu sekarang ini kebanyakan
industri yang berkaitan dengan aeroangkasa ini berdepan dengan cabaran untuk sustain,
dengan izin. Adakah pendapatan yang diunjurkan oleh MIDA ini realistik untuk kita
sasarkan pada tahun 2030 nanti, ia akan mencecah RM55.2 bilion.

Oleh kerana kita tahu dalam keadaan sekarang ini, tumpuan harus diberikan pada
pelaburan yang bersifat boleh merancakkan lagi ekonomi pesisir. Bukan sekadar satu-
tumpuan kita kepada industri aeroangkasa yang kita tahu sekarang berdepan dengan
cabaran dan tidak memberikan pulangan yang tinggi kepada kerajaan dan juga rakyat.
Apakah perkara ini ataupun tumpuan ini realistik, Yang Berhormat Menteri?

Ketiga ialah berkait tentang Butiran 030000 — Pengukuhan Perdagangan
Antarabangsa. Saya teliti bahawa Yang Berhormat Menteri sendiri telah pun pergi banyak
negara seperti Qatar, Australia, Turki, Germany, UK dan tentunya dalam usaha untuk misi
perdagangan. Jadi, saya ini bertanya secara khusus. Apakah nilai pelaburan yang telah
pun dibawa dan bakal dinikmati oleh rakyat? Daripada segi pelaburan itu, apakah ia real?

Maksudnya, apakah akan wujudnya misalnya peluang-peluang pekerjaan yang
lebih baik diberikan akibat daripada pelaburan ini yang pastinya merancakkan pertubuhan
kilang dan sebagainya? Oleh kerana kalau kita rujuk di dalam buku belanjawan ini, secara
khususnya berkait tentang Malaysia sebagai destinasi pelaburan terpilih. Nilai pelaburan
yang direalisasikan, kalau ikut tahun 2020 hanyalah 70 peratus sahaja. Begitu juga untuk
sasaran pada tahun 2021 dan juga 2022, hanya 70 peratus sahaja. Jadi, apa tidak ada
usaha untuk mencecah 100 peratus di masa yang akan datang?

Terakhir Yang Berhormat Menteri, saya ingin bangkitkan isu yang telah
disampaikan kepada saya iaitu berkaitan isu AP yang tentunya kepada bumiputera.
Sepertimana Yang Berhormat Menteri sedia maklum, AP ini apabila ia selesai
menggunakan semua ini, ia akan dapat bonus AP. Jadi, antara aduan yang diterima
kepada saya itu ialah bonus AP ini lambat prosesnya. Kadang-kadang memakan masa
enam hingga tujuh bulan. Saya bukan perjuangkan sangat tentang AP ini.

Seperti Yang Berhormat Menteri dulu juga ada pengalaman terlibat dalam industri
AP ini. Akan tetapi point saya ialah ia ada kesan pada ekosistem, misalnya aksesori
kereta. Misalnya, hasil kepada kerajaan, nilaian cukai dan sebagainya. Jadi, perkara-
perkara ini kalau dilambatkan, ia akan memberikan kesan kepada keseluruhan ekosistem
yang bersabit tentang kereta dan sebagainya. Jadi, saya ingin bertanya Yang Berhormat
Menteri, kenapa lambat? Apakah ada jalan penyelesaiannya? Oleh sebab saya percaya
ramai pengusaha di luar sana, mereka inginkan jawapan. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Hang Tuah Jaya. Seterusnya, saya menjemput yang terakhir, Yang Berhormat Seputeh.

3.07 ptg.

Puan Teresa Kok [Seputeh]: Terima kasih Tuan Pengerusi. Tuan Pengerusi,
memandangkan Yang Berhormat Menteri ada di sini saya merujuk pada Butiran 020000
— Pembangunan Industri dan Daya Saing. Saya difahamkan pihak Kerajaan Selangor
sangat gembira kerana MITI bagi sokongannya terhadap Selangor Aviation Show yang
diadakan pada 25 hingga 27 November.

Selangor Aviation Show 2027 ini merupakan antara pameran aeroangkasa yang
pertama diadakan di dalam rantau Asia selepas pandemik COVID-19. la berjaya
mencapai sasaran pengunjung seramai 5,000 orang dan 12 memorandum persefahaman
telah ditandatangani semasa pameran tersebut. Tahniah kepada pihak MITI, Menteri dan
juga Invest Selangor.

Di sini saya ingin bertanya, apakah rancangan MITI daripada segi perangkaan
strategi dan juga insentif untuk menarik masuk pelaburan asing (FDI) ke Malaysia? Oleh
