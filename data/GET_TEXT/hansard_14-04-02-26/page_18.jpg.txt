8 DR.07.12.2021

Timbalan Yang di-Pertua [Dato’ Mohd Rashid Hasnon]: Baik.

Dato’ Seri Anwar bin Ibrahim [Port Dickson]: ....Yang harus diambil. Yang
Berhormat Menteri ada mesyuarat, betul, saya kata Jawatankuasa Kabinet. Ini kerana
satu kementerian tidak mampu menyelesaikan perkara ini. Oleh sebab itu ada
Jawatankuasa Kabinet, ada Majlis Tindakan, akan tetapi mesyuarat belum ada. Ini yang
saya hendak tanya, mengapa mesyuarat Majlis Tindakan Kos Sara Hidup baru hendak
diadakan pada 9 Disember.

Timbalan Yang di-Pertua [Dato’ Mohd Rashid Hasnon]: Baik. Terima kasih.

Dato’ Seri Anwar bin Ibrahim [Port Dickson]: Keduanya, apabila Jawatankuasa
Kabinet berkenaan itu bersidang kerana ia melibatkan banyak kementerian. Daripada
jawapan Yang Berhormat Menteri KPDNHEP, dia jawab kementerian itu sahaja
bertindak...

Timbalan Yang di-Pertua [Dato’ Mohd Rashid Hasnon]: Baik.

Dato’ Seri Anwar bin Ibrahim [Port Dickson]: Belum lagi Jawatankuasa Kabinet
kerana ia melibatkan Menteri Ekonomi, Menteri Kewangan dan Menteri Hal Ehwal
Pengguna. Jadi sebab itu, saya tanya supaya tindakan diambil. Menteri boleh sebut ini,
ada masalah banyak kartel lah, monopoli. Selesaikan masalah kartel dan monopoli.
[Dewan riuh]

Seorang Ahli: Betul.

Dato’ Seri Anwar bin Ibrahim [Port Dickson]: Pasal apa tidak ambil tindakan?
[Tepuk]

Dato’ Seri Anwar bin Ibrahim [Port Dickson]: Mengapa tidak ada keupayaan,
kekuatan, kesediaan untuk mengambil tindakan. Kalau benar, disebut oleh Yang
Berhormat Menteri tentang kartel dan monopoli.

Timbalan Yang di-Pertua [Dato’ Mohd Rashid Hasnon]: Baik.

Dato’ Seri Anwar bin Ibrahim [Port Dickson]: Kartel memang masalah Tuan
Yang di-Pertua, dalam semua hal politik dan juga ekonomi.

Beberapa Ahli: Ya, betul. [Dewan riuh] [Tepuk]

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Port Dickson. Ahli Yang Berhormat, ini adalah sesi bertanya pertanyaan
dan perlu dijawab oleh Yang Berhormat Menteri. Sila Yang Berhormat Menteri
menjawabnya. Sila.

Seorang Ahli: Menteri tidak jawab. [Dewan riuh]

Dato’ Sri Mustapa bin Mohamed: Tuan Yang di-Pertua. Ringkas sahaja, saya
sudah jawab kebanyakan soalan tadi. Pertama, beri keutamaan yang tinggi, Menteri
berkenaan telah pun mengambil tindakan peringkat, tindakan umpamanya jualan
Keluarga Malaysia. Sudah 15 tempat diadakan termasuklah di...

Seorang Ahli: Tidak jalan. Tidak jalan.

Dato’ Sri Mustapa bin Mohamed: Di Pulau Pinang dan lain-lain dengan tindakan
membenarkan import 5.5 juta ekor ayam sebulan. Ini juga tindakan serta-merta yang
diambil. Banyak tindakan telah diambil dan Jawatankuasa Kabinet yang akan bersidang,
NACOL ataupun Majlis Tindakan Kenaikan Harga ini dalam sehari dua ini, ahli-ahlinya
ialah Menteri dan pegawai-pegawai. Jadi, ini bukan makna kali pertama Kabinet
membincangkan perkara ini. Sudah banyak kali. Jadi, sabarlah bila mesyuarat akan
diadakan. Insya-Allah, kerajaan akan mengumumkan langkah-langkah sewajarnya untuk
menangani satu isu yang memang kerajaan sedar ia adalah isu yang besar dan penting
perlu ditangani dengan berkesan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Dato’ Mahfuz bin Haji Omar [Pokok Sena]: Soalan tambahan.
