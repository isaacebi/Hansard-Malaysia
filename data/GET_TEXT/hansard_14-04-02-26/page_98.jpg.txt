88 DR.07.12.2021

Ingin saya bermula dengan menyentuh kepada peruntukan yang diberikan untuk
penyelenggaraan. Saya ingin bermula dengan menyatakan bahawa KKR di bawah
belanja mengurus B.27 akan menerima peruntukan sebanyak RM823.5 juta untuk tahun
2022 iaitu penurunan sebanyak 34.7 peratus berbanding RM1.26 bilion yang telah
diterima untuk tahun 2021. Ini disebabkan oleh pengelasan semula beberapa peruntukan
penyelenggaraan di bawah program khusus sebelum ini kepada peruntukan belanja
pembangunan.

Isu ini telah dibangkitkan oleh Yang Berhormat Tampin, Yang Berhormat Kuala
Krai, Yang Berhormat Jerai, Yang Berhormat Kalabakan, Yang Berhormat Tanjong Malim,
Yang Berhormat Taiping, Yang Berhormat Bachok, Yang Berhormat Padang Serai dan
juga Yang Berhormat Klang.

Pengelasan semula peruntukan tersebut melibatkan sebanyak lima aktiviti
penyelenggaraan seperti berikut:-

(i) penyelenggaraan jalan persekutuan Sabah, Sarawak dan Labuan
bukan pavement sebanyak RM12 juta;

(ii) penyelenggaraan kuarters milik JKR sebanyak RM10,300,000;

(iii) penyelenggaraan rutin jalan persekutuan Sabah, Sarawak dan
Labuan sebanyak RM82 juta;

(iv) penyelenggaraan jalan persekutuan Semenanjung Malaysia
bukan pavement sebanyak RM30 juta; dan

(v) penyelenggaraan rutin jalan persekutuan Semenanjung Malaysia
sebanyak RM312,115,000.

01740

Peruntukan itu, untuk makluman Ahli-ahli Parlimen, knusus kepada Ahli Yang
Berhormat masih ada. Cuma ia dikelaskan daripada belanja mengurus bertukar pada
belanja pembangunan. Maka dengan itu, peruntukan untuk belanja pembangunan B.27,
KKR telah diperuntukkan untuk tahun 2022 sebanyak RM6.83 bilion maka itulah
diakibatkan pertambahan sebanyak RM395 juta berbanding dengan RM6.088 bilion yang
telah diterima pada tahun yang lalu. Belanja pembangunan ini merangkumi...

Tuan Chang Lih Kang [Tanjong Malim]: Boleh saya minta laluan? Tanjong
Malim.

Datuk Arthur Joseph Kurup: Silakan.

Tuan Chang Lih Kang [Tanjong Malim]: Terima kasih Yang Berhormat
Timbalan Menteri. Cuma saya hendak bertanya, kenapa penyelenggaraan jalan itu boleh
dimasukkan sebagai peruntukan pembangunan? Maintenance is not development. Boleh
Yang Berhormat Menteri beri jawapan? Terima kasih.

Tuan Pengerusi [Dato’ Mohd Rashid Hasnon]: Sila Yang Berhormat Timbalan
Menteri.

Datuk Arthur Joseph Kurup: Kita sudah memohon untuk peruntukan ini kepada
Kementerian Kewangan supaya kerja-kerja ini boleh diteruskan tetapi kita difahamkan
oleh Kementerian Kewangan bahawa kod itu telah dipinda daripada OE kepada DE. Maka
itu. adalah keputusan dari Kementerian Kewangan. Bagi KKR, ini masih juga
membolehkan KKR untuk melaksanakan kerja-kerja tersebut.

Saya sambung juga, tadi belanja pembangunan ini merangkumi 170 butiran
projek-projek pembangunan. Sebanyak 151 adalah butiran projek sedia ada atau
sambungan yang diperuntukkan sebanyak RM6.014 bilion. Manakala 19 butiran projek
pembangunan iaitu dua projek bukan fizikal dan 12 projek fizikal adalah projek baru. Ini
juga termasuk lima butiran penyelarasan semula belanja mengurus (OE) kepada belanja
pembangunan (DE) yang telah saya sebutkan tadi sebanyak RM469 juta.

Sekarang saya ingin menyentuh kepada isu permohonan jalan baharu,
penyelenggaraan dan pembaikan jalan yang telah dibangkitkan oleh Yang Berhormat
