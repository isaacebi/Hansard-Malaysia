24 DR.07.12.2021

Timbalan Yang di-Pertua [Dato’ Mohd Rashid Hasnon]: Soalannya Yang
Berhormat Bentong. Soalannya.

Tuan Wong Tack [Bentong]: So, saya mahu bertanya adakah sesuai
mencadangkan satu PDF diletakkan di tepi pantai, di tepi laut dan di tepi perkampungan
next to Balok, next to a fishing village.

Timbalan Yang di-Pertua [Dato’ Mohd Rashid Hasnon]: Terima kasih.

Tuan Wong Tack [Bentong]: Adakah nyawa penduduk orang kampung, nelayan
tidak bernilai berbanding dengan orang di Australia? Kerana di Australia, kilang Lynas di
Kalgoorlie, Kerajaan Australia memerlukan...

Tuan Steven Choong Shiau Yoon [Tebrau]: Cukuplah, bukan ceramah sini.
Tuan Wong Tack [Bentong]: Lynas hantar sisanya...

Timbalan Yang di-Pertua [Dato’ Mohd Rashid Hasnon]: Terlalu panjang, ini
bukan perbahasan.

Tuan Steven Choong Shiau Yoon [Tebrau]: Ini bukan tempat ceramah.

Tuan Wong Tack [Bentong]: This is a serious issue you know, that we are talking
about. The well-being of our children, the well-being of our country.

Timbalan Yang di-Pertua [Dato’ Mohd Rashid Hasnon]: Terima kasih. Sila,
minta Yang Berhormat Menteri menjawab.

Dato’ Seri Dr. Adham bin Baba: Soalannya ataupun perkara yang dibangkitkan
Yang Berhormat, kita sudah beritahu tadi bahawa dalam elemen kelulusan Lembaga
Pelesenan Tenaga Atom, kita menitikberatkan tiga perkara iaitu safety, security and
safeguard.

Untuk makluman Yang Berhormat, ia bukan melibatkan sahaja pemonitoran
pembinaan oleh RIA dan EIA tetapi juga kawasan yang dibina yang Yang Berhormat tahu
ialah di kawasan GIE iaitu Gebeng Industrial Estate yang telah dibenarkan peringkat awal
daripada Majlis Mesyuarat Kerajaan Negeri untuk ditetapkan selepas dipindahkan dari
Bukit Ketam. Kawasan tersebut dalam pemonitoran, didapati kawasan yang boleh
diperakui untuk membina PDF.

Akan tetapi, Yang Berhormat kena ingat bahawa syarat Lynas, ia tidak akan dapat
lagi mengimport rare earth yang belum diproses selepas tahun 2023 kerana syarat,
mereka mesti tidak lagi mengimport bahan radioaktif daripada Australia selepas tahun
2023.

Tuan Wong Tack [Bentong]: Yang Berhormat Menteri tetapi sekarang pada
masa ini 1.4 juta tan radioactive waste sedang kumpul di kilang. That is our concern.
[Dewan riuh]

Timbalan Yang di-Pertua [Dato’ Mohd Rashid Hasnon]: Saya jemput
pertanyaan yang kedua pula.

Tuan Steven Choong Shiau Yoon [Tebrau]: Tebrau, boleh?
Timbalan Yang di-Pertua [Dato’ Mohd Rashid Hasnon]: Tambahan.
Tuan M. Kulasegaran [Ipoh Barat]: Hantar balik ke Australia.

Timbalan Yang di-Pertua [Dato’ Mohd Rashid Hasnon]: Yang Berhormat
Tebrau.

Tuan Steven Choong Shiau Yoon [Tebrau]: Tebrau?

Puan Nor Azrina binti Surip [Merbok]: Tuan Yang di-Pertua, Yang Berhormat
Tebrau dapat banyak kali. [Disampuk] Yang Berhormat Tebrau dapat banyak kali, saya
lihat.

Tuan Steven Choong Shiau Yoon [Tebrau]: Ini tambahan untuk...
