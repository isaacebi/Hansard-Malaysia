18 DR.07.12.2021

dengan agensi pusat berkaitan dengan mencari kaedah yang terbaik. Terima kasih Tuan
Yang di-Pertua.

Timbalan Yang di-Pertua [Dato' Mohd Rashid Hasnon]: Soalan tambahan
pertama. Sila Yang Berhormat Jerai.

Tuan Sabri bin Azit [Jerai]: Terima kasih Yang Berhormat Menteri yang
menjawab dan terima kasih Tuan Yang di-Pertua. Soalan saya, sekarang ini penduduk
dan taman-taman perumahan bertambah, kariah dan masjid juga bertambah, kerja-kerja
pemantauan masjid juga bertambah. Oleh sebab itu ringkasnya, adakah kerajaan
bercadang untuk menaik tarafkan status kontrak kepada tetap supaya mereka dapat
menangani kos hidup masing-masing dengan apa yang ada sekarang? Sekian.

Timbalan Yang di-Pertua [Dato' Mohd Rashid Hasnon]: Sila Yang Berhormat
Menteri. Satu minit.

Tuan Haji Idris bin Haji Anmad: Terima kasih kepada Tuan Yang di-Pertua,
terima kasih kepada Yang Berhormat Jerai. Untuk maklumat, maknanya kerajaan sentiasa
mengambil berat terutama terhadap isu-isu kebajikan kepada penyelaras ataupun
pentadbir PPMD Majlis Daerah yang menjadi penghubung antara Kerajaan Persekutuan
dengan kerajaan negeri dalam hal ehwal agama. Oleh sebab itu sebelum cadangan
perjawatan ini diangkat, maka beberapa perkara yang perlu dirunding.

Setakat ini memang sedang dalam proses, kita melakukan perundingan demi
perundingan termasuklah juga dengan Jabatan Agama Islam Negeri dan juga Majlis
Agama Islam Negeri bagi melengkapkan dokumentasi hal-hal yang berkaitan dengan soal
deskripsi ataupun bidang tugas yang perlu dilakukan PPMD. Begitu juga dengan beban
tugas serta ratio, bilangan PPMD setiap daerah berbanding dengan masjid yang berada
di setiap daerah itu. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya.

Timbalan Yang di-Pertua [Dato' Mohd Rashid Hasnon]: Ada soalan tambahan
kedua. Sila Yang Berhormat Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Terima
kasih Tuan Yang di-Pertua. Yang Berhormat Menteri, adakah Yang Berhormat Menteri
bersetuju daripada jawapan tadi, merujuk kepada jumlah elaun atau gaji, ia relatifnya
masih rendah berbanding dengan keperluan kos hidup hari ini?

Ketika menjawat jawatan ini, Penyelaras Pentadbiran Masjid Daerah, Penyelia
Guru KAFA memainkan peranan yang sangat penting bukan saja soal pentadbiran masjid,
mengimarahkan masjid dan mereka bertanggungjawab terhadap institusi agama yang
sangat penting di dalam komuniti masyarakat Melayu Islam kita. Jadi, kadar upah yang
masih relatively rendah ini, sebenarnya memerlukan satu ikhtiar yang lebih agresif kerana
status jawatan kontrak dan tetap sangat memberi kesan kepada psikologi penjawat awam
ini, begitu juga dengan kadar upah. Apakah Yang Berhormat Menteri bersetuju?

01110

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri, satu minit.

Tuan Haji Idris bin Haji Ahmad: Terima kasih kepada Tuan Yang di-Pertua dan
terima kasih kepada Yang Berhormat Kulim-Bandar Baharu. Memanglah kalau kita lihat
daripada segi gaji ataupun elaun yang mereka dapat ini nampaknya memang tidak berapa
cukup. Oleh sebab itulah beberapa usaha yang kita buat untuk berbincang dengan
stakeholders, pemegang taruh untuk membincangkan supaya ke arah mereka ini menjadi
sebagai penjawat yang tetap tetapi memerlukan kepada prosedur kewangan. Oleh sebab
itu, kita kata tadi apabila hendak buat satu perkara ini, ia perlu kepada deskripsi tugasnya
dan begitu juga tentang ratio masjid. Mungkin kadang-kadang ada sesetengah daerah
ada tiga buah masjid, empat buah masjid, lima buah masjid. Jadi, itu perkara-perkara yang
