DR.07.12.2021 9

Tuan Haji Ahmad bin Hassan [Papar]: Papar.
Dato’ Mahfuz bin Haji Omar [Pokok Sena]: Pokok Sena.
Tuan Ahmad Fadhli bin Shaari [Pasir Mas]: Pasir Mas.

Timbalan Yang di-Pertua [Dato’ Mohd Rashid Hasnon]: Masa telah cukup
diberikan untuk sesi pertanyaan-pertanyaan...

Tuan Ahmad Fadhli bin Shaari [Pasir Mas]: Tak, mana soalan tambahan tadi?
Dato’ Mahfuz bin Haji Omar [Pokok Sena]: Saya hendak buat cadangan ini.

Timbalan Yang di-Pertua [Dato’ Mohd Rashid Hasnon]: Peraturan 24 (a)
tertakluk kepada masa. Minta maaf.

Dato’ Mahfuz bin Haji Omar [Pokok Sena]: Saya hendak cadang, hendak ganti
import ayam 200 kontena itu dengan eksport diberi Kabinet pergi luar negeri

Tuan Ahmad Fadhli bin Shaari [Pasir Mas]: Ini kali pertama soalan tambahan
kedua-dua dibagi kepada yang bertanya.

Timbalan Yang di-Pertua [Dato’ Mohd Rashid Hasnon]: Tidak. Saya ada
peraturan. Sekarang tamatlah sesi waktu pertanyaan-pertanyaan Menteri pada hari ini.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

[Soalan No. 1 — YB. Dato' Dr. Mohd Khairuddin bin Aman Razali (Kuala Nerus)
tidak hadir]

2. Dato' Seri Utama Haji Mukhriz bin Tun Dr. Mahathir [Jerlun] minta Perdana
Menteri menyatakan sama ada kerajaan berhasrat untuk memberikan kuasa pendakwaan
kepada penguat kuasa seperti Jabatan Alam Sekitar supaya tindakan dapat terus diambil
ke atas pihak-pihak yang mencemar sungai dan udara, memandangkan pihak Peguam
Negara kadang-kadang tidak membenarkan dakwaan dibuat ke atas mereka.

Tuan Hassan bin Abdul Karim [Pasir Gudang]: Tuan Yang di-Pertua, Peraturan
Mesyuarat, Pasir Gudang.

Timbalan Yang di-Pertua [Dato’ Mohd Rashid Hasnon]: Sila, Menteri di
Jabatan Perdana Menteri untuk menjawabnya. [Dewan riuh]

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Terima kasih Tuan Yang
di-Pertua.

Tuan Hassan bin Abdul Karim [Pasir Gudang]: Pasir Gudang. Peraturan
Mesyuarat, Tuan Yang di-Pertua.

Datuk Wira Hajah Mas Ermieyati binti Samsudin: Untuk makluman Ahli Yang
Berhormat, Bahagian Pendakwaan Jabatan Peguam Negara telah pun memberikan
kuasa kepada penguat kuasa seperti Jabatan Alam Sekitar untuk menjalankan tugas
pendakwaan melalui pelantikan di bawah seksyen 377, Kanun Tatacara Jenayah Akta
593 bagi mengendalikan pendakwaan terhadap pihak-pihak yang mencemarkan sungai
dan juga udara.
