66 DR.07.12.2021

Seterusnya Tampin ingin membicarakan Butiran 71000 — Memperelok dan
Membaikpulih Jalan. Terdapat satu pengurangan yang besar iaitu hampir sejumlah RM46
juta. Apakah peruntukan itu mampu menyelesaikan untuk membaik pulih jalan yang
terdapat di negara ini? Kita dapati banyak jalan di negara ini perlu diselenggara dan dibaik
pulih kerana banyak terdapat kerosakan yang perlu diselesaikan.

Seterusnya Butiran 60000 — Naiktaraf Jalanraya dan Laluan, yang diperuntukkan
sejumlah RM326.7 juta dan Butiran 61000 — Naiktaraf Jalan-jalan, yang diperuntukkan
RM1.148 bilion. Tuan Pengerusi, dalam persidangan yang lepas, malah ketika
mengemukakan soalan, saya telah membangkitkan perkara ini bagi menaik taraf jalan
antara Gemas dan Tampin daripada dua lorong kepada empat lorong. Saya amat bimbang
dan khuatir sekiranya tidak dinaiktarafkan, ia akan memberi kesan kepada keselamatan
negara, penduduk setempat dan para pengguna jalan raya.

Tuan Pengerusi, kita sedia maklum, Gemas mempunyai kem terbesar dan segala
peralatan senjata dan kenderaan canggih terdapat di kem tersebut. Apabila kenderaan
berat besar tentera keluar dari kem, menyebabkan lalu lintas tersekat. Walaupun saya
telah mendapat jawapan daripada kerajaan berkenaan status jalan tersebut, namun saya
tidak berpuas hati dengan jawapan yang diberikan. Saya berharap pandangan dan
permintaan dari Parlimen Tampin wajar difikirkan dan diambil perhatian yang serius
kerana kita mengemukakan pandangan dalam soal keselamatan negara. Parlimen
Tampin berharap ia wajar dipertimbangkan. Terima kasih Tuan Pengerusi.

Tuan Pengerusi: Terima kasih Yang Berhormat Tampin. Yang Berhormat Kuala
Krai, silakan. Maaf.

4.05 ptg.

Tuan Abdul Latiff bin Abdul Rahman [Kuala Krai]: Bismillahi Rahmani Rahim.
Terima kasih Tuan Pengerusi kerana memberi ruang kepada saya untuk mengambil
bahagian dalam perbahasan peringkat Jawatankuasa Kementerian Kerja Raya.

Tuan Pengerusi, saya ingin merujuk kepada Kepala P.27, Butiran 60000 —
Naiktaraf Jalanraya dan Laluan. Saya ingin menanyakan, kenapakah peruntukan pada
butiran ini berkurangan pada tahun 2022? Saya bimbang ia akan membantutkan pihak
JKR dalam memastikan proses menaik taraf jalan akan berjalan dengan lancar.

Saya ingin menarik perhatian pihak kementerian berkaitan dengan Jalan FTO08
Kuala Krai - Gua Musang. Saya mendapati kebanyakan jalan di laluan ini telah kehilangan
garis putih. la sangat menyusahkan dan membahayakan terutama untuk pemanduan
pada waktu malam dan lebih teruk lagi ialah pada waktu hujan lebat terutama pada musim
ini adalah musim tengkujuh. Adakah kerajaan bercadang untuk menambah penggunaan
glass road stud di garisan putih yang sedia ada terutama di kawasan-kawasan yang telah
rosak garisan putin? Saya ingin menanyakan mekanisme yang diambil kira untuk
menentukan pemasangan glass road stud dan garisan putih.

Saya juga ingin menyentuh keadaan Lebuhraya CSR Pakej 3: Gua Musang,
Kelantan ke Kampung Relong, Kuala Lipis di Pahang. Saya harap kerajaan memantau
dengan lebih serius keadaan laluan tersebut. Saya mendapati laluan ini tidak diselenggara
dengan baik. Banyak jalan mengalami kerosakan serta beralun dan tidak selamat. Dalam
masa yang sama, keadaan persekitaran yang sangat tidak ceria.

Saya juga ingin mencadangkan pihak kementerian menyediakan lampu di
simpang masuk ke Lebuhraya CSR iaitu di Kampung Relong, Kuala Lipis. Ketiadaan
lampu di persimpangan tersebut sangat menyukarkan kepada pemandu untuk mengenal
pasti persimpangan itu terutama pada waktu malam dan hujan. Saya mendapati terdapat
tiang lampu di sepanjang permulaan simpang tersebut, namun ia tidak dinyalakan. Saya
mohon agar lampu-lampu jalan ini dinyalakan terutama sekali di permulaan simpang
masuk ke lebuh raya ini.

Tuan Pengerusi, Kepala P.27, Butiran 61000 — Naiktaraf Jalan-jalan. Saya ingin
menarik perhatian pihak kementerian berkaitan kerosakan jalan beberapa buah tempat di
laluan FTO66A. Pada 5 Disember 2021 iaitu beberapa hari yang lepas, terjadi satu
