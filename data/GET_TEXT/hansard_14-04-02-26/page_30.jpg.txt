20 DR.07.12.2021

(xii) Pembinaan cabaran dalam pemulihan biodiversiti dalam industri
minyak sawit di Malaysia - RM39,300; dan

(xiii) | penerbitan buku Panduan Amalan Pengurusan Dana Terbaik
Pengurusan Hidupan Liar di kawasan Perladangan —
RM301,305.

Sekian, terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
pertama. Sila Yang Berhormat Seputeh.

Puan Teresa Kok [Seputeh]: Terima kasih Tuan Yang di-Pertua. Yang
Berhormat Timbalan Menteri, tujuan utama wujudkan MPOGCF pada waktu saya
memegang jawatan Menteri adalah untuk menunjukkan kepada seluruh dunia di mana
industri sawit ataupun penanaman pokok sawit, ia boleh wujud bersama dengan
pemulihan hutan, penanaman pokok jenis hutan, konservasi dan sebagainya. Akan tetapi
saya hendak beri satu komen ialah sampai sekarang ramai penanam sawit tidak tahu
tentang projek di bawah MPOGCF kerana kurang publisiti dilakukan oleh pihak
kementerian ataupun MPOGCF.

Saya rasa sekarang kita masih menghadapi banyak serangan terhadap industri
sawit Malaysia. Kita sepatutnya menguar-uarkan semua ini green project yang dilakukan
di bawah MOPGCF ini. Adakah kementerian akan menjemput pakar konservasi, key
conservation experts ataupun NGO di dalam atau pun di luar negara untuk bekerjasama
dengan pihak kementerian ataupun MPOGCF dalam segala usaha projek konservasi ini
dan penanaman pokok ini? Ini supaya apa yang dilakukan oleh kementerian dan juga di
bawah MPOGCF boleh disampaikan. Mereka akan jadi saksi kepada industri sawit
Malaysia yang mana kita memang menuju ke arah untuk menanam pokok dan juga
menjaga haiwan liar di negara kita ini.

Saya rasa usaha publisiti secara meluas dalam perkara ini kita masih belum
nampak. Malah orang yang tanam pokok sawit, industri penanaman pokok sawit di negara
kita ini masih kurang tahu tentang projek ini.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Seputeh. Sila Yang Berhormat Timbalan Menteri.

Dato’ Sri Dr. Wee Jeck Seng: Terima kasih Yang Berhormat. Saya setuju, perlu
diperkasakan lagi untuk promotion sedemikian. Akan tetapi Yang Berhormat harus tahu
bahawa untuk MPOGCF ini baru ditubuhkan, hanya beroperasi pada 1 April 2021. Jadi,
banyak usaha digunakan dan apa yang berlaku ialah bekerjasama bukan sahaja untuk
industri tetapi juga across ministry. Mesti kementerian-kementerian lain, contoh
bagaimana untuk bantu dalam yang dikatakan— bagi peruntukan yang saya katakan tadi,
RM3 juta untuk pemulihan Harimau Malaya, antara KeTSA, agensi-agensi kerajaan,
MPOB. Jadi, saya setujulah.

Saya ambil maklum akan pandangan itu. Kami akan memperkasakan supaya
promotion atau fungsi tersebut boleh bekerjasama dan bukan sahaja dalam negara tetapi
juga luar negara supaya experts datang untuk bantu kita mencapai matlamat yang telah
ditetapkan oleh kementerian. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, Yang Berhormat Pontian.

Datuk Seri Haji Ahmad bin Haji Maslan [Pontian]: Terima kasih. Oleh kerana
saya berdiri agak awal tadi. Terima kasih. Masalah kita ialah mengenai deforestation
ataupun penggondolan hutan. Saya ingin bertanya, mengapa kita tidak mengusahakan
supaya tanaman sawit itu sebagai satu sebahagian daripada tanaman hutan? Supaya
pokok sawit yang berumur 20 tahun ke 25 tahun itu boleh dianggap sebagai pokok hutan.
Jadi, kita tidak dianggap oleh pihak dunia menggondolkan hutan untuk tanaman sawit
ataupun sebahagian jenis pokok hutan boleh ditanam di celah-celah pokok sawit. Adakah
kementerian pernah berfikir tentang perkara ini? Adakah ia boleh dilaksanakan? Dua
perkara tadi iaitu sawit sebagai tanaman hutan, satu lagi ialah ada pokok hutan di kiri dan
kanan kebun sawit ini. Terima kasih.
