48 DR.07.12.2021

Pelantikan begini telah membazirkan wang cukai rakyat kerana ia tidak ada
sumbangan yang signifikan, tidak ada apa-apa sumbangan mendatangkan pelaburan
antarabangsa. Apakah sumbangan mereka dalam perniagaan antarabangsa?

Perkara /ast sekali Butiran 030000 — Pengukuhan Perdagangan Antarabangsa.
Saya nampak terdapat satu penurunan daripada segi pengukuhan perdagangan
antarabangsa daripada RM196 juta kepada RM74 juta dan khasnya diturun dengan
hebatnya daripada hubungan serantau dan antarabangsa dari RM27 juta hingga ke RM2
juta sahaja.

Apakah pengurangan sebegitu signifikan pada kala kita memupuk untuk
memasuki RCEP pada kita kata ini sudah menyertai CPTPP kita mahu usaha— Apakah
usaha FTA-FTA yang lain yang sedang diusahakan oleh MITI selain daripada RCEP,
selain daripada CPTPP apakah FTA-FTA yang sedang diusahakan oleh MITI?

Tuan Pengerusi [Dato' Mohd Rashid Hasnon]: Terima kasih.

Tuan Wong Hon Wai [Bukit Bendera]: Itulah persoalan-persoalan saya. Terima
kasih Tuan Pengerusi.

Tuan Pengerusi [Dato' Mohd Rashid Hasnon]: Seterusnya saya jemput Yang
Berhormat Kemaman.

2.46 ptg.

Tuan Che Alias bin Hamid [Kemaman]: Assalamualaikum warahmatullahi
wabarakatuh, salam sejahtera. Terima kasih Tuan Pengerusi kerana memberi peluang
kepada saya untuk sama-sama berbahas peringkat Jawatankuasa Kementerian
Perdagangan Antarabangsa dan Industri.

Saya terus kepada Butiran 040100 -— Dasar Pelaburan dan Fasilitasi
Perdagangan. Saya mohon penjelasan pihak kerajaan, sejauh mana prestasi Malaysia
sebagai negara destinasi pelaburan asing di rantau Asia?

Kita maklum bahawa negara-negara sekitar seperti Indonesia, Vietnam dan
Kemboja merupakan antara negara yang memiliki faktor tarikan pelaburan asing yang
lebih baik daripada aspek sumber dan juga tenaga kerja yang lebih murah berbanding
Malaysia. Justeru, apakah langkah-langkah yang lebih agresif dilaksanakan oleh kerajaan
dalam memastikan Malaysia kekal sebagai destinasi utama tumpuan pelaburan asing ini?

Seterusnya, Butiran 040300 — Lembaga Pembangunan Pelaburan Malaysia
(MIDA). Butiran 040300, saya ada dua persoalan bersabit butiran ini. Pertama, setelah
penarikan kembali pengecualian kabotaj daripada beberapa syarikat antarabangsa yang
terlibat dengan pembaikan kabel dasar laut di perairan negara.

Sejauh mana ia memberi kesan negatif terhadap imej negara dan sehingga kini,
adakah ia memberi impak terhadap kemasukan pelaburan asing memandangkan negara-
negara jiran seperti Indonesia, Singapura, Filipina turut menyertai kabotaj ini?

Seterusnya kedua berdasarkan kajian yang dilaksanakan oleh Standard
Chartered Malaysia merupakan negara kedua paling kondusif untuk pelaburan asing di
Asia Tenggara bagi syarikat Eropah dan juga Amerika Syarikat.

Namun begitu, syarikat-syarikat ternama antarabangsa berpangkalan di Amerika
Syarikat seperti Facebook, Google, Microsoft telah memilih negara jiran Indonesia
khususnya untuk membina tapak dan operasi mereka dalam tempoh pandemik COVID-
19 ini seterusnya meningkatkan pelaburan mereka di sana.

Justeru, adakah justifikasi dan penarafan yang diberi oleh Standard Chartered
mengenai prestasi Malaysia adalah tepat dan apakah langkah-langkah yang dilaksanakan
oleh kerajaan bagi mengelakkan lebih banyak syarikat-syarikat gergasi sedia ada ini
memindahkan pelaburan ke negara lain di rantau Asia ini?

Seterusnya, Tuan Pengerusi Butiran 050400 — Halal Development Corporation
(HDC). Adakah kerajaan mempunyai perancangan jangka panjang untuk menjadikan
