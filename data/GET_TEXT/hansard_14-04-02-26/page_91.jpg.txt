DR.07.12.2021 81

tanah runtuh di kawasan tersebut khususnya di kawasan zon merah yang berisiko tinggi?
Oleh kerana struktur tanah tinggi di negara kita yang begitu berisiko dan terdedah kepada
mendapan dan tanah runtuh. Saya amat berharap agar teknologi terkini seperti teknologi
dron dan sebagainya perlu diketengahkan agar kejadian-kejadian malapetaka sebegini
tidak berlaku dengan mudah.

Butiran 060100 — Menaik Taraf, Pembaikan dan Penyelenggaraan Bangunan. Di
sini terdapat peruntukan baharu di bawah butiran ini yang berjumlah RM5.4 juta. Soalan
saya, apakah tumpuan utama terhadap butiran ini? Apakah jenis bangunan yang akan
termasuk di bawah butiran menaik taraf pembaikan dan penyelenggaraan bangunan ini?

Butiran 050600 — Penyelenggaraan Jalan Persekutuan Sabah Sarawak dan
Wilayah Persekutuan Labuan. Butiran 050700 — Penyelenggaraan Jalan Persekutuan
Wilayah Persekutuan Semenanjung Malaysia dan Butiran 050800 — Penyelenggaraan
Jalan Persekutuan Semenanjung Malaysia (Bukan Pavemen). Peruntukan di bawah
butiran ini telah ditiadakan pada tahun hadapan.

Sebelum ini, peruntukan yang disalurkan adalah melibatkan RM80 juta, RM309.4
juta, RM30 juta dan RM12 juta. Oleh itu, saya ingin bertanya adakah peruntukan
penyelenggaraan Jalan Persekutuan ini telah dipindahkan ke butiran lain dan apakah
butiran yang dimaksudkan tersebut.

01710

Terakhir Tuan Pengerusi, Butiran 60000 — Naiktaraf Jalanraya dan Laluan. Saya
mohon pihak kementerian dapat menaik taraf jalan dan penyelenggaraan Federal Route
FT189 yang mengunjur dari Kampung Repek, Bachok sehingga ke Besut, Terengganu. la
memandangkan pengguna jalan raya rentas negeri telah mula memilih dan menggunakan
laluan tepi pantai sebagai jalan alternatif ke Kota Bharu bagi mengelak kesesakan yang
berlaku di laluan Jerteh-Kota Bharu.

Dengan laluan yang sempit hari ini, saya bimbang terhadap keselamatan
penduduk kampung yang padat yang menggunakan jalan tersebut sebagai laluan harian
perhubungan mereka. Saya juga mohon agar kementerian dapat melaksanakan kajian
trafik di laluan FT189 bagi nilai semula kepadatan trafik serta menyediakan pelan jalan
alternatif bagi mengatasi kesesakan di jalan-jalan utama Parlimen Bachok akibat
pembangunan setempat yang semakin rancak. Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Bachok. Sekarang saya jemput Yang Berhormat Sik.

5.01 ptg.

Tuan Ahmad Tarmizi bin Sulaiman [Sik]: Assalamualaikum warahmatullahi
wabarakatuh. Bismillahi Rahmani Rahim. Terima kasih Tuan Pengerusi.

Saya terus ke Butiran 020000 — Pembangunan Infrastruktur Jalan dan
Pembangunan Industri Pembinaan, berserta dengan Butiran 020100 — Dasar dan
Pembangunan.

Seperti mana Ahli-ahli Parlimen yang lain, saya juga ingin membangkitkan
berkaitan dengan Indeks Kos Bahan Binaan Yang telah bertambah pada kadar antara tiga
hingga sembilan peratus di seluruh negara. Perkara ini sangat meresahkan apabila harga
barang bagi tujuan pembinaan sangat tinggi. Sebagai contoh, harga bahan binaan
terutama bagi besi cerucuk dahulunya berharga RM2,800 satu tan metrik, tetapi kini
harganya naik sehingga RM4,000 satu tan metrik.

Kementerian Kerja Raya bersama dengan kementerian-kementerian lain harus
mempunyai satu mekanisme dan intervensi bagi mengawal harga barang pembinaan
supaya pembangunan di kawasan-kawasan di seluruh negara dapat dijalankan dengan
lancar tanpa ada sebarang penangguhan tempoh pembinaan bagi sesuatu projek.

Seterusnya, Butiran 030000 — Pembinaan Infrastruktur Bangunan bersama
Butiran 030900 — Cawangan Kerja Pendidikan. Saya ingin membangkitkan berkaitan
