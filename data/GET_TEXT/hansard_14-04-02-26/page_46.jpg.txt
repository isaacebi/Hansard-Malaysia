36 DR.07.12.2021

Secara amnya, apakah pelan tindakan sedang dan akan diambil bagi memastikan
kita tidak akan hilang daya saing berbanding dengan negara-negara lain di rantau Asia
Tenggara khususnya Thailand, Indonesia dan Vietnam? Oleh sebab tanpa pelaburan
dalam industri-industri yang berteknologi tinggi, ekonomi negara akan merosot dan
pengangguran akan meningkat serta inflasi.

01220

Tuan Pengerusi, Indonesia sudah menjadi tumpuan pelabur-pelabur asing
selepas Indonesia melonggarkan dasar pelaburan asing. Menurut Laporan Bank UOB
pada 27 Jun 2021, pelabur asing di Indonesia yang terbesar adalah Singapura. Semua
sedia maklum bahawa Singapura ialah rakan perdagangan penting kita. Adakah MITI
sudah mengenal pasti sebab-sebab syarikat Singapore memilih Indonesia? Walaupun
sektor-sektor yang dilaporkan di Indonesia, negara kita pun ada infrastruktur dan
kemudahan yang sama, kalau bukan lebih baik untuk servis permintaan pelabur-pelabur
dari Singapura. Bagi saya satu minit lagi, boleh? Untuk satu isu.

Tuan Pengerusi [Dato’ Sri Azalina Othman Said]: Panjang sangat Yang
Berhormat. Semua orang lima minit, Yang Berhormat.

Tuan Steven Choong Shiau Yoon [Tebrau]: Masa 30 saat. Butiran 050400 —
Halal Development Corporation (HDC). Saya mengucapkan tahniah kerana HDC sudah
melancarkan Go Halal Fund sebanyak RM100 juta untuk membantu 300 PKS untuk
menyertai industri halal bagi menghalalkan produk dan servis atau meningkatkan kapasiti
pengilangan atau pengeluaran.

Saya minta Yang Berhormat Menteri menyatakan, adakah kemudahan ini sudah
disalurkan sepenuhnya? Kalau tidak, berapa lagi masih lagi untuk dipohon? Selain
daripada itu, adakah bank lain akan memberi kemudahan yang sama? Last punya, adalah
saya dapati HDC ada menyertai ekspo di Dubai 2020 untuk menerajui Program Misi Halal
Malaysia. Objek misi ini adalah dengan tujuan menghasilkan perdagangan serta
pelaburan sebanyak RM500 juta.

Tuan Pengerusi [Dato’ Sri Azalina Othman Said]: Yang Berhormat. Cukuplah
Yang Berhormat. Banyak lagi orang hendak bahas, Yang Berhormat.

Tuan Steven Choong Shiau Yoon [Tebrau]: Habis, habis.
Tuan Pengerusi [Dato’ Sri Azalina Othman Said]: Yang Berhormat. Ya, Allah.

Tuan Steven Choong Shiau Yoon [Tebrau]: Soalan saya adalah, mengapakah
satu sasaran yang sedikit di satu ekspo yang begitu besar? Adakah kita tidak yakin
dengan produk kita? Itu sahaja daripada saya. Terima kasih.

Tuan Pengerusi [Dato’ Sri Azalina Othman Said]: Yang Berhormat. Kita ini,
rakyat tengah tengok kita beratus ribu ya. Kalau kita tidak dapat ikut undang-undang,
macam mana kita hendak rakyat ikut undang-undang? Jadi kedua, tolonglah hormat
sahabat-sahabat Yang Berhormat lain yang perlu berbahas. Yang Berhormat Pasir
Gudang. Silakan.

12.22 tgh.
Tuan Hassan bin Abdul Karim [Pasir Gudang]: Terima kasih.

Tuan Pengerusi [Dato’ Sri Azalina Othman Said]: Lima minit ya Yang
Berhormat.

Tuan Hassan bin Abdul Karim [Pasir Gudang]: Ya, saya akan ikut masa, Tuan
Pengerusi.

Tuan Pengerusi [Dato’ Sri Azalina Othman Said]: Terima kasih.

Tuan Hassan bin Abdul Karim [Pasir Gudang]: Saya merujuk B.24 Butiran
030000 — Pengukuhan Perdagangan Antarabangsa. Khususnya, Butiran 030100 —
Hubungan Serantau dan Antarabangsa. Tuan Pengerusi, saya membangkitkan satu isu
