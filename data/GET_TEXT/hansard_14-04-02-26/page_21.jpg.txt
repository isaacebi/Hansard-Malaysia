DR.07.12.2021 11

Yang Berhormat Jerlun. Saya kelihatan kerana saya pun terima banyak aduan terhadap
pencemaran alam sekitar, Khususnya di Sungai Kim Kim yang selalu berlaku pencemaran.
Memang ada tindakan diambil oleh Jabatan Alam Sekitar dan pihak kuasa tempatan.
Kompaun ada dikenakan tetapi ini masih berulang.

Jadi, adakah sebab kompaun yang dikenakan terlalu rendah. Bagi pesalah, dia
tidak takut untuk mengulangi kesalahan pembuangan dan sisa yang mencemarkan alam
sekitar. Adakah Yang Berhormat Menteri setuju kita kena jatuhkan hukuman penjara
walaupun satu minggu atau dua minggu? Baru ada kesan untuk mengatasi masalah ini.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Datuk Wira Hajah Mas Ermieyati binti Samsudin: Terima kasih Yang
Berhormat tentang masalah di Sungai Kim Kim yang telah menarik perhatian seluruh
negara tentang apa yang telah berlaku di sana. Oleh sebab itu, tindakan kompaun pun
telah diberikan dan saya suka mengesyorkan sekiranya ada apa-apa juga perbuatan
ataupun kesalahan yang dilakukan, yang melibatkan kepentingan orang ramai dan
kepentingan awam dan sebagainya, bolehlah melaporkan dengan segera supaya pihak
kita boleh mengambil tindakan. Bukan hanya setakat kompaun tetapi juga pendakwaan di
mahkamah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Tuan Hassan bin Abdul Karim [Pasir Gudang]: Tuan Yang di-Pertua, Standing
Order.

Tuan Haji Ahmad bin Hassan [Papar]: Sini Papar.
Puan Nor Azrina binti Surip [Merbok]: Satu lagi Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sekejap. Bagi saya
habiskan yang ini dahulu. Soalan tambahan ketiga saya bagi peluang Yang Berhormat
Papar.

01040
Tuan Haji Ahmad bin Hassan [Papar]: Terima kasih Tuan Yang di-Pertua.

Soalan saya ini senang sahaja dijawab. Bagaimana pula kalau kita sudah membuat aduan
kepada kementerian, berkenaan dengan kilang-kilang dan juga rumah-rumah ternakan, di
mana kita boleh lihat pencemaran ada berlaku dan kementerian yang kita adukan itu tidak
mengambil apa-apa tindakan. Apakah kita sebagai orang tempatan boleh membawa
ataupun menyaman kementerian tersebut? Terima kasih.

Datuk Wira Hajah Mas Ermieyati binti Samsudin: Terima kasih Yang
Berhormat. Sekiranya sebagaimana yang telah pun dinyatakan oleh Yang Berhormat,
sekiranya terdapat apa-apa perkara yang dilihat yang boleh diambil tindakan, bolehlah
merujuk kepada pihak berkuasa negeri untuk tindakan. Sekiranya ia tidak diberi perhatian,
maka bolehlah juga maklumkan kepada pihak kami untuk kita juga memberikan perhatian
tentang perkara tersebut.

Akan tetapi sebagaimana yang saya nyatakan untuk Yang Berhormat sebentar
tadi, apabila melibatkan kepentingan awam sebagaimana di Sungai Kim Kim, di Sungai
Gong dan sebagainya yang telah pun di bawah pengetahuan orang ramai, yang
melibatkan nyawa orang ramai dan sebagainya, ia di bawah Jabatan Pendakwa Raya.
Akan tetapi kalau perkara itu melibatkan hanya sebahagian kecil sahaja individu yang
terlibat, ia boleh di bawah kuasa pihak negeri. Terima kasih.

Timbalan Yang di-Pertua [Dato’ Mohd Rashid Hasnon]: Ya, Pasir Gudang,
sila.

Tuan Hassan bin Abdul Karim [Pasir Gudang]: Terima kasih Tuan Yang di-
Pertua. Saya membangkitkan Peraturan Mesyuarat 21, pertanyaan-pertanyaan kepada
