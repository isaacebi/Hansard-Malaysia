DR.07.12.2021 49

negara sebagai hab halal eksport ayam terbesar di rantau Asia? Seperti contoh, sejak
dahulu lagi Brazil walaupun bukan negara Islam, adalah pengeksport ayam halal terbesar
dunia.

Mereka membawa pekerja Muslim untuk bekerja di rumah-rumah sembelihan
mereka secara besar-besaran. Namun, fakta ini. Malaysia sebagai sebuah negara yang
mempamerkan imej Islam perlu mengambil peluang ini memandangkan keperluan
terhadap sumber makanan halal mempunyai potensi yang amat besar dan luas untuk
dikembangkan ke serata dunia.

01450

Seterusnya Tuan Pengerusi, yang terakhir, Butiran 020700 — Perbadanan
Produktiviti Malaysia (MPC). Bersempena Persidangan Kebangsaan Amalan Baik
Peraturan 2021 baru-baru ini, Kementerian Kesihatan Malaysia telah menerima tiga
anugerah daripada MPC.

Justeru itu, berdasarkan pengiktirafan ini, sejauh manakah penilaian terhadap
kementerian-kementerian yang lain selain daripada KKM dan apakah langkah-langkah
yang dilaksanakan oleh kerajaan bagi menggalakkan lebih banyak kementerian
menerapkan amalan baik peraturan dalam kementerian dan jabatan masing-masing?
Sekian, terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Kemaman. Seterusnya saya menjemput Yang Berhormat Padang Serai.

2.51 ptg.

Tuan Karupaiya a/l Mutusami [Padang Serai]: Terima kasin Tuan Pengerusi.
Terima kasih Yang Berhormat Menteri.

Butiran 020400 — Anugerah Kecemerlangan Industri (AKI) dan Seranta. Malaysia
merupakan negara pengeksport yang menjalinkan kerjasama dengan pelbagai negara
dalam membesarkan pasaran barangan tempatan Malaysia. Sudah pasti kerajaan telah
menjalankan pelbagai langkah dalam memastikan syarikat tempatan menembusi pasaran
dunia. Maka, kerajaan telah mewujudkan Anugerah Kecemerlangan Industri dalam
memberi penghargaan kepada syarikat tempatan yang telah menunjukkan prestasi yang
baik. Kerajaan telah memperuntukkan sebanyak RM3.3 juta bagi anugerah ini.

Maka, persoalan yang ingin saya bangkitkan adalah, apakah cabaran utama yang
dihadapi oleh syarikat tempatan dalam memperluaskan perniagaan mereka terutama di
era pasca pandemik ini? Perkara ini penting untuk diteliti agar kita mampu mewujudkan
polisi dalam membantu mereka.

Tuan Pengerusi, Butiran 020600 — Standard Malaysia. Standard Malaysia
merupakan badan yang menerajui untuk mengkaji persaingan dalam pasaran tempatan
ini. Perkara ini penting dalam memastikan tiada penindasan oleh syarikat besar kepada
syarikat kecil dalam sesuatu industri. Saya melihat bahawa kerajaan telah menurunkan
peruntukan kepada Standard Malaysia kepada RM15.8 juta berbanding peruntukan bagi
tahun 2021 iaitu RM16.5 juta. Saya mohon penjelasan daripada kementerian. Adakah
penurunan ini akan memberi kesan negatif kepada prestasi Standard Malaysia?

Butiran 030000 — Pengukuhan Perdagangan Antarabangsa. Apabila saya
mengkaji belanjawan Malaysia, saya amat tertarik dengan Butiran 030000 yang
melibatkan pengukuhan perdagangan antarabangsa. Apa yang menarik perhatian saya
adalah kerajaan telah menurunkan peruntukan ke RM174.8 juta berbanding RM196.3 juta
bagi tahun 2021. Selepas pandemik semakin reda, sudah pasti kerajaan akan merancang
balik perdagangan antarabangsa kerana sempadan negara sudah dibuka kembali. Maka,
saya ingin memohon penjelasan daripada pihak kerajaan, apakah faktor menurunkan
peruntukan ini di saat ekonomi dunia semakin stabil?

Tuan Pengerusi, Butiran 040200 — Ekonomi Digital. Ekonomi digital merupakan
satu perkara yang sangat penting dalam membesarkan pasaran produk tempatan dan
mengurangkan jurang antara bandar dan luar bandar. Akan tetapi masalah dengan
