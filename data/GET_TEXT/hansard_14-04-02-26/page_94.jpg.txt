84 DR.07.12.2021

difahamkan sepanjang tahun 2020 dan sehingga tahun 2021, Kementerian Kerja Raya
telah memperuntukkan sebanyak RM2.77 bilion untuk kerja-kerja penyelenggaraan Jalan
Persekutuan di seluruh Malaysia iaitu untuk Semenanjung RM2.2 bilion. Manakala
untuk Sabah, Sarawak dan sebagainya bagi tempoh 2020. Di negeri Kedah telah
menerima pemberian penyelenggaraan dalam negeri daripada Kerajaan Persekutuan
berjumlah RM945.41 juta. Penyelenggaraan jalan raya adalah untuk memastikan jalan
berada dalam keadaan baik dan selamat digunakan oleh rakyat. Beberapa peruntukan
khas untuk naik taraf jalan-jalan luar bandar, terutamanya di Kedah.

Butiran 31000 — Pembinaan Jalan dan Jambatan. Cadangan menaik taraf Sungai
Petani ke Pekan Tawar, Baling. Dalam Mesyuarat Jawatankuasa Tindakan Pembangunan
Daerah Baling (JTPD) pada Ogos 2021, pihak JKR maklum bahawa daripada
permohonan peruntukan yang lalu hanya RM16 juta sahaja diluluskan bagi kerja-kerja
awalan. Namun, peruntukan RM716 juta itu tersebut akan digunakan menaik taraf Jalan
Kupang dan di kawasan Parlimen Jerai. Jadi, dukacita dimaklumkan kedua-dua projek
naik taraf jambatan itu tidak diluluskan kerana peruntukan tersebut akan disalurkan ke
Alor Setar pula. Jadi, ini yang sedang berlaku dalam kawasan Parlimen saya.

Sehubungan dengan itu, permohonan menaik taraf Jambatan Kupang yang telah
diangkat semula dalam RMKe-12 kerana projek tersebut perlu dilaksanakan segera.
Laluan tersebut merupakan laluan utama dari Utara ke Pangkalan Hulu ke jambatan
tersebut yang begitu sempit dan sukar untuk kenderaan besar selisih.

Saya mohon diangkat semula permohonan untuk menaik taraf Jalan Sungai
Petani ke Baling dalam Rancangan Malaysia Ke-12 dengan anggaran peruntukan lebih
kurang RM200 juta. Dimaklumkan juga tentang jalan itu telah diwartakan seperti berikut:

(i) FT67 Simpang Tawar ke Jambatan Kuala Pegang; dan
(ii) FT76 Simpang Landak ke Pekan Baling.

Saya hendak bertanyakan kepada Yang Berhormat Timbalan Menteri, apakah
jawapan yang akan diberikan kepada Baling? Difahamkan bahawa projek tersebut
bukanlah keutamaan pula di dalam RMKe-12. Mohon kementerian dapat meneruskan
projek tersebut. Ini kerana saya telah menyatakan pagi tadi, kes-kes kemalangan kerana
jalan sempit, tiada lampu isyarat dan sebagainya. Projek ini telah mendapat kelulusan
pada tahun 2017 untuk jalan raya FT67 dan FT76 dapat dilaksanakan. Dua batang jalan
ini patut dilaksanakan kerana kami di Baling, Tuan Pengerusi, ramai anak-anak bekerja
kilang, bekerja di kawasan yang disebutkan oleh sahabat saya tadi ini, kawasan Pulau
Pinang. Jadi, mereka keluar seawal empat pagi.

Justeru, kalaulah jalan ini dapat dilakukan, dapat dilaksanakan, daripada Baling
pergi Sungai Petani 25 minit. Daripada Baling pergi ke port, malah kilang-kilang yang
hendak datang membina kilang perindustrian di daerah kawasan Baling di Kuala Ketil,
mereka hanya memerlukan 45 minit untuk sampai ke Port Klang sekiranya Lebuh Raya
FT67 dan FT76 ini dapat dilaksanakan.

Justeru, saya pohon lagi sekali, ini tidak kiralah yang saya sebutkan tadi kepada
Tuan Pengerusi, kemalangan maut yang meragut nyawa rakyat Baling kerana apa?
Highway yang digunakan itu, jalan itu sempit dan di mana mereka yang datang daripada
luar kawasan Baling ini, tidak tahu langkap jalan tersebut, di mana ada lubang, lopak dan
berbukit-bukit. Itulah yang menyebabkan kemalangan berlaku, kKhususnya pada waktu
malam.

Jadi, sekali lagi saya mohon kepada kementerian untuk mempertimbangkan ini
jalan dalam Rancangan Malaysia di bawah Rancangan Malaysia RMKe-12 ini yang telah
dibentangkan beberapa kali untuk menaikkan taraf ataupun membina jalan FT67, FT76.
Saya difahamkan FT04 Kulim ke Baling telah diluluskan. Saya hendak tanya, bilakah
projek ini dapat dilaksanakan? Jadi, sekali lagi saya ucapkan terima kasih kepada
Kementerian KKR. Saya pohonlah Pengarah Jalan datanglah ke Baling, jumpalah dengan
kami Ahli-ahli Parlimen Kulim, Yang Berhormat Padang Serai macam saya sebutkan pagi
tadi untuk berbincang sebagai stakeholders, untuk tidak lain, tidak bukan, mengelakkan
kemalangan maut yang terlalu ramai rakyat kami, nyawa mereka terancam dan diragut,
khususnya pak cik-pak cik, mak cik-mak cik jual kuih pagi-pagi, Tuan Pengerusi.
