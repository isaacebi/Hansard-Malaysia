DR.07.12.2021 19

perlu diselesaikan dahulu daripada segi pentadbiran sebelum pihak stakeholders,
pemegang taruh meluluskan apa yang kita pohon tadi. Terima kasih Tuan Yang di-Pertua.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Hang Tuah Jaya satu.

Timbalan Yang di-Pertua [Dato’ Mohd Rashid Hasnon]: Saya ingin teruskan.
Pertanyaan Jawab Lisan seterusnya, saya jemput Yang Berhormat Seputeh.

6. Puan Teresa Kok Suh Sim [Seputeh] minta Menteri Perusahaan Perladangan
dan Komoditi menyatakan jumlah kutipan dana yang diterima oleh Malaysian Palm Oil
Green Conservation Foundation (MPOGCF) daripada pengusaha industri sawit daripada
1 Januari 2020 hingga 30 September 2021. Senaraikan perbelanjaan dan Program
MPOGCF sejak ia ditubuhkan.

Timbalan Menteri Perusahaan, Perladangan dan Komoditi | [Dato’ Sri Dr.
Wee Jeck Seng]: Terima kasih Tuan Yang di-Pertua. Terima kasih Yang Berhormat.
Peruntukan daripada kutipan dana disalurkan kepada MPOGCF pada setiap suku tahun.
Sehingga Julai 2021, MPOGCF telah menerima peruntukan berjumlah RM8.02 juta secara
keseluruhannya. Peruntukan ini akan digunakan bagi membiayai kos pengurusan dan
program serta projek yang sedang dan akan dilaksanakan di bawah MPOGCF. Oleh
kerana pandemik COVID-19 sedikit sebanyak telah menjejaskan gerak kerja bagi projek
dan program di bawah MPOGCF.

Dalam hal ini, daripada jumlah peruntukan yang diterima, sebanyak RM726,078
telah dibelanjakan sehingga Ogos 2021 merangkumi projek berikut:

(i) membiayai The Wildlife Rescue Unit berjumlah RM722,476 yakni
RM472,476 pada tahun 2021 dan RM250,000 pada tahun 2020;

(ii) projek Konservasi Harimau Malaya berjumlah RM3,602; dan

(iii) perbelanjaan bagi projek-projek lain dijangka akan lebih banyak
dibuat mengikut pencapaian dan kemajuan projek dari semasa
ke semasa selaras dengan kebenaran pergerakan yang telah
diberikan oleh kerajaan.

Senarai program dan projek di bawah MPOGCF sejak ia ditubuhkan adalah
seperti berikut:

(i) Program Penanaman Sejuta Pokok — RM2.26 juta;
(ii) Program Konservasi Harimau Malaya — RM3 juta dalam tempoh
lima tahun;

(iii) Elephant Grass Planting — RM483,120;

(iv) pembiayaan Welfare Rescue Unit — RM945,000 dalam tempoh
tiga tahun;

(v) Borneo Orangutan dan Borneo Elephant Population Survey —
RM1.5 juta;

vi) WRU MPOGCF coffee table books — RM150,000;
vii) penanaman semula pokok hutan di Putrajaya — RM2 juta;
viii) | penanaman semula pokok hutan di Melaka — RM420,000;

ix) Projek Perhutanan Semula Central Forest Spine (CFS) Kelantan
—RM2.85 juta;

(x) Projek Penanaman dan Pemulihan Pokok di Taman Botani Kuala
Terengganu — RM1.2 juta;

(xi) Projek Papan Tanda Kawasan Lintasan Hidupan Liar — RM1 juta;
