DR.07.12.2021 7

Timbalan Yang di-Pertua [Dato’ Mohd Rashid Hasnon]: Terima kasih, sila
habiskan.

Tuan Haji Ahmad bin Hassan [Papar]: Yang Berhormat Port Dickson,
tambahan, tambahan harga.

Timbalan Yang di-Pertua [Dato’ Mohd Rashid Hasnon]: Tidak ada tambahan.
Ini...

Tuan Haji Ahmad bin Hassan [Papar]: Sekejap, sekejap.

Timbalan Yang di-Pertua [Dato’ Mohd Rashid Hasnon]: Tidak ada tambahan,
ini sesi soal jawab Menteri, mereka berdua, minta maaf. Sila Yang Berhormat Menteri.

Dato’ Sri Mustapa bin Mohamed: Tuan Yang di-Pertua. Terima kasih Yang
Berhormat Port Dickson, angka-angka yang dibaca oleh Yang Berhormat Port Dickson itu
memang dalam pengetahuan kerajaan. Itu sebabnya kerajaan memandang serius perkara
ini. Telah saya tegaskan, kita memberi keutamaan yang tinggi kepada hal-hal berkaitan
kenaikan harga, kita memang akur dengan perasaan rakyat di bawah.

Untuk makluman Yang Berhormat Port Dickson pada tahun 2020, Jawatankuasa
Kenaikan Harga ini dipengerusikan oleh Menteri Perdagangan Dalam Negeri dan Hal
Ehwal Pengguna bermesyuarat sebanyak dua kali. Tahun ini sebanyak tiga kali mesyuarat
telah diadakan oleh Yang Berhormat Menteri berkenaan, yang bertanggungjawab khusus
kepada kenaikan harga ini, yang terpenting selain daripada Kementerian Pertanian dan
beberapa kementerian lain.

Jadi, yang pertama saya hendak jelaskan bahawa angka-angka yang dibacakan
oleh Yang Berhormat Port Dickson kita sedia maklum dan Jabatan Perangkaan sekarang
ini memantau. Dahulu, sebanyak dua kali sebulan dipantau harga sayur, sekarang setiap
hari dipantau oleh Jabatan Perangkaan Malaysia. Kira-kira 30 hingga 40 jenis sayur
dipantau, cili dan lain-lain yang telah disebutkan oleh Yang Berhormat Port Dickson.

Keduanya, saya hendak tegaskan sekali lagi bahawa ini merupakan satu masalah
yang besar yang dihadapi oleh rakyat, kita akur dan sedar betapa perlunya isu ini
ditangani. Oleh itu, dalam Mesyuarat Jemaah Menteri, selalu ditekankan perkara ini
walaupun belum dipanggil lagi mesyuarat. Pertama, Menteri telah mengadakan
mesyuarat sebanyak tiga kali pada tahun ini. Dalam Mesyuarat Jemaah Menteri telah pun
diarahkan supaya seluruh usaha dan tenaga semua kementerian dan agensi bagi
memastikan bahawa kenaikan harga dapat dikawal.

Kita sedia maklum bahawa kenaikan harga ini banyak sebabnya. Selain daripada
import, selain daripada margin, selain daripada kartel mungkin, banyak, selain cuaca,
buruh asing, banyaklah faktor-faktor yang telah diberikan. Ini semua akan dihalusi oleh
kerajaan melalui mesyuarat yang akan di adakan pada hari Khamis akan datang. Terima
kasih Tuan Yang di-Pertua.

Tuan Haji Ahmad bin Hassan [Papar]: Papar.

Timbalan Yang di-Pertua [Dato’ Mohd Rashid Hasnon]: Baik, ya. Ini sesi
Pertanyaan-pertanyaan Menteri Yang Berhormat .

Dato’ Seri Anwar bin Ibrahim [Port Dickson]: [Bercakap tanpa menggunakan
pembesar suara] ...Ini bukan soalan baru tetapi penjelasan pertanyaan, mesyuarat yang
disebut, yang perlu Mesyuarat Jawatankuasa Kabinet...

Beberapa Ahli: Mikrofon...

Timbalan Yang di-Pertua [Dato’ Mohd Rashid Hasnon]: Okey, boleh tanya,
boleh tanya.

01030

Dato’ Seri Anwar bin Ibrahim [Port Dickson]: ...Yang dijawab tadi Majlis
Tindakan Kos Sara Hidup. Pantau, tidak payah pantau, semua orang tahu. Harga cili di
Kuching RM36, semua orang tahu. Yang kita hendak tahu, apa tindakan segera yang
diambil?
