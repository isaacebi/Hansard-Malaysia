DR.07.12.2021 53

kerana kalau kita baca Laporan ASEAN Investment Report 2020 hingga 2021, Malaysia
berada di tangga kelima di belakang negara-negara lain di Asia Tenggara seperti
Singapura, Indonesia, Vietnam dan Filipina dalam nilai kemasukan pelaburan asing (FDI).
Malaysia juga menampakkan kadar penurunan sebanyak 55 peratus berdasarkan
Laporan UNCTAD.

Saya difahamkan bahawa MITI tengah merangka National Investment Aspiration
(NIA). Saya ingin bertanya, apakah tumpuan MITI daripada segi penarikan masuk FDI ke
Malaysia, khususnya fokus yang lebih komprehensif terhadap industri berimpak tinggi?
Apakah MITI akan merangka insentif yang lebih kompetitif untuk menarik lebih ramai
pelabur asing ke Malaysia, khususnya industri yang berimpak tinggi yang boleh mencipta
pekerjaan yang berpendapatan tinggi kepada warga Malaysia?

Sehubungan dengan itu, saya juga ingin bertanya. Memandangkan isu pekerja
selalu adalah masalah yang banyak kali dibangkitkan oleh pihak industri. Selalunya kita
juga lihat salah satu faktor, sesetengah pelabur asing tutup kilang mereka di Malaysia dan
pindah ke negara jiran adalah kerana masalah kekurangan pekerja. Jadi, apa peranan
yang dimainkan oleh MITI untuk mengatasi masalah kekurangan pekerja asing bagi sektor
perindustrian kita, khususnya pelaburan asing?

01510

Tuan Pengerusi, saya ingin bangkitkan satu isu tentang mekanisasi. Mulai bulan
Mac tahun ini, Malaysia Palm Oil Board (MPOB) mengutip tambahan RM2 SES bagi setiap
metrik tan minyak sawit daripada industri sawit sehingga angka mereka mencapai RM37
juta demi memenuhi matching grant RM30 juta daripada Kementerian Kewangan untuk
membuat kajian terhadap mekanisasi di sektor huluan perladangan sawit ataupun
Mechanisation and Automation Research Consortium of Oil Palm (MARCOP). Ses
tambahan yang dikenakan oleh MPOB terhadap penanaman sawit menunjukkan
komitmen industri sawit untuk meningkatkan mekanisasi di sektor huluan sawit.

MITI selama ini memberi insentif kepada sektor perkilangan yang menjalankan
mekanisasi dan mengurangkan pekerja. Akan tetapi, insentif untuk menjalankan
mekanisasi tidak diberi kepada sektor huluan perladangan dan juga pertanian. Sedangkan
kita tahu sektor perladangan dan pertanian memang perlu tenaga kerja yang banyak.
Sekarang nisbah di antara pekerja dan keluasan ladang ialah seorang pekerja menjaga
lapan hektar kawasan penanaman sawit.

Sekiranya mekanisasi digunakan sehingga sektor perladangan boleh dikurangkan
nisbah antara tenaga kerja dan kawasan penanaman sawit kepada seorang pekerja
menjaga sepuluh hektar kawasan penanaman sawit, ia akan mengurangkan banyak
tenaga kerja di sektor perladangan.

Jadi, memandangkan isu ini sebenarnya adalah no man’s land yang syarikat
perladangan mengadu mereka tidak terima apa-apa insentif daripada kerajaan ataupun
MITI bila mereka melabur dalam mekanisasi dan keperluan mereka ini tidak dapat dibantu
oleh Kementerian Perusahaan, Perladangan dan Komoditi, jadi saya ingin panjangkan
suara hati dan keperluan syarikat perladangan kepada MITI supaya insentif untuk
mekanisasi juga diberikan kepada syarikat industri sawit, knususnya dalam sektor huluan.
Sekian, terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Seputeh. Yang Berhormat, seramai 18 orang Ahli telah berbahas di Peringkat
Jawatankuasa.

Sekarang saya ingin menjemput Yang Berhormat Menteri Kanan untuk
menjawab. Tempoh masa 20 minit. Diharap mana yang tiada dalam Dewan boleh beri
jawapan bertulis dalam tempoh lima hari. Teruskan Yang Berhormat Menteri.

3.12 ptg.

Menteri Kanan Perdagangan, Antarabangsa dan Industri [Dato' Seri
Mohamed Azmin bin Ali]: Terima kasih Yang Berhormat Tuan Pengerusi. Bagi pihak
