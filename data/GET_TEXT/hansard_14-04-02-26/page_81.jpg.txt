DR.07.12.2021 71

barang-barang yang dihantar dari Pelabuhan Klang melalui ke arah Jalan Klang dan juga
ke arah Jalan Kapar yang mencacat cederakan jalan-jalan yang sepatutnya diubati atau
diperbaiki. Ini tidak boleh kita biarkan begitu berterusan kerana ia akan merosakkan
nyawa dan juga keselamatan penduduk di sekitar Klang dan juga Kapar.

Di samping itu, saya juga diminta oleh sahabat saya Yang Berhormat Klang
berkenaan dengan— sebab dia tidak boleh bercakap, nombor dia ke belakang, jadi
diminta saya bercakap tentang longkang-longkang dan parit-parit, Tuan Pengerusi.
Longkang-longkang dan parit-parit tersumbat dan menyebabkan banjir yang keterlaluan
luar biasanya yang menyebabkan kami di sekitar Daerah Klang terpaksa menanggung
beban takut kalau berlakunya hujan lebat dan bertembung dengan air pasang, sudah for
sure banjir berlaku. Jadi, parit-parit ini boleh membantu menghindar sedikit masalah banjir
yang menjadi penyakit baharu dalam musim yang tidak menentu ini.

Maka, dia memohon satu dana khas dan saya setuju dana khas itu perlu
diwujudkan untuk membersihkan semua laluan-laluan longkang JKR dan parit-parit ini
supaya air mudah lalu, ia tidak disekat. Kalau ia disekat, ia marah dan ia akan
memuntahkan air menjadi banjir. Jadi, pihak Kementerian JKR harus lebih peka dan
bersifat keprihatinan, kemanusiaan supaya benar-benar menjiwai tanggungjawab yang
telah pun diatur dan diangkat sumpah ketika menjawat jawatan tersebut.

Tuan Pengerusi, saya juga, tanpa membuang masa satu minit ini, ingin
menyinggung tentang Butiran 050600 — Penyelenggaraan Jalan Persekutuan Sabah,
Sarawak dan W.P. Labuan sudah kosong, tidak ada bajet. Kedua, bersekali dengan
Butiran 81000 — Membina Jalan-jalan Baru (Projek Baru) yang berjumlah RM620,800,000.

Saya tadi pagi ditunjuk gambar oleh Yang Berhormat Papar. Tuan Pengerusi,
anak-anak sekolah berjalan ikut laluan balak yang begitu menyedihkan dengan keadaan
yang lepas hujan dengan tidak berkasut. Saya tidak tahu mengapa harus terjadinya dalam
negara kita yang sudah merdeka puluhan tahun dan saya tidak nampak kenapa harus
ditangguh-tangguh sedangkan kita ada dalam butiran iaitu...

Tuan Ma'mun bin Sulaiman [Kalabakan]: Anak tiri, Yang Berhormat,

Dato’ Abdullah Sani bin Abdul Hamid [Kapar]: ...Butiran 020200 — Cawangan
Jalan. Kena memantau. Wakil-wakil rakyat Parlimen telah bersuara. Saya diberitahu oleh
Yang Berhormat Papar yang begitu kecewa dan saya melihat anak-anak berjalan, menitik
air mata saya. Apakah ini hasil daripada kemerdekaan yang dicapai? Saya minta
Kementerian Kerja Raya supaya bersungguh-sungguh untuk menyelesaikan masalah dan
dengarlah rintihan Ahli-ahli Yang Berhormat di setiap kawasan supaya rakyat tidak
terbeban dan derita dalam perkara itu. Terima kasih Tuan Pengerusi. [Tepuk]

Datuk Mohd Azis bin Jamman [Sepanggar]: Terima kasih Yang Berhormat
Kapar.

Tuan Pengerusi: Terima kasih Yang Berhormat Kapar. Yang Berhormat Tebrau.
Seorang Ahli: Hidup Yang Berhormat Kapar.
Tuan Pengerusi: [Ketawa] Yang Berhormat Tebrau tidak ada? Silakan.

4.26 ptg.

Tuan Steven Choong Shiau Yoon [Tebrau]: Terima kasih, Tuan Pengerusi.
Minta maaf, tadi ada satu call.

Tuan Pengerusi, butiran yang saya ingin sentuh adalah Butiran 61000 — Naiktaraf
Jalan-jalan yang diperuntukkan sebanyak RM1.148 bilion. Kerja menaik taraf Jalan
Kempas Lama dari susur keluar Lebuhraya Utara Selatan ke simpang masuk di setiap
business park di Kampung Maju Jaya sudah lama berjalan dan tidak tahu jangkaan akan
siap. Kerja-kerja pada waktu siang telah menjadi punca kesesakan trafik di situ. Lori
keluar masuk ke tapak projek tersebut itu tidak dibersihkan.
