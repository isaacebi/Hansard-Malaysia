86 DR.07.12.2021

01730

Akan tetapi, saya ingin membangkitkan mengenai jalan yang menghubungkan
Kulim Hi-Tech dengan Taman Mutiara. Jalan ini tidak mempunyai lampu jalan dan ia
sangat bahaya jika ia digunakan pada waktu malam. Jalan ini selalu digunakan oleh
pekerja sektor, malahan juga ibu bapa bagi menghantar anak mereka ke sekolah. Saya
mohon kepada kerajaan untuk mempertimbangkan untuk membina lampu jalan di
kawasan tersebut agar memberi keselesaan kepada pengguna jalan raya.

Butiran 051200 — Penyelenggaraan dan Pembaikan Kecil Jambatan. Di bawah
Butiran 051200, kerajaan telah memperuntukkan sebanyak RM/7 juta bagi
penyelenggaraan dan pembaikan kecil jambatan. la meningkat sebanyak RM3 juta
berbanding tahun 2021.

Untuk pengetahuan rakan-rakan, saya telah turun untuk melihat satu jambatan
uzur di Jalan FT/169/204/400 minggu lepas. Keadaan jambatan ini amat menyedihkan
kerana bahu pengadang jalan tersebut telah tercabut. Ini amat membahayakan kepada
pengguna. Boleh dikatakan jika dua lori lalu pada masa yang sama, kemungkinan
jambatan itu tidak akan bertahan lama dan mungkin lori itu terjun ke sungai.

Maka saya ingin mencadangkan kepada kerajaan untuk menggantikan jambatan
baharu dalam memberi keselesaan kepada pengguna dan pada masa yang sama juga
dalam memastikan tiada perkara yang tidak diingini berlaku.

Saya mohon semua persoalan yang dibangkitkan oleh saya ini diberikan perhatian
dan dijawab nanti. Secara keseluruhan boleh diberikan pujian kepada Kementerian Kerja
Raya. Ada peningkatan daripada dahulu sehingga sekarang. Bagus. Harap kementerian
ini terus memberi khidmat untuk rakyat yang terbaik. Terima kasih Yang Berhormat
Timbalan Menteri. Terima kasih Tuan Pengerusi.

Tuan Pengerusi [Dato' Mohd Rashid Hasnon]: Terima kasih Yang Berhormat
Padang Serai. Sekarang saya menjemput Yang Berhormat Klang. Empat minit.

5.32 ptg.

Tuan Charles Anthony Santiago [Klang]: Terima kasih Tuan Pengerusi kerana
memberi peluang kepada saya untuk membahaskan walaupun tiada dalam senarai.
Terima kasih sekali lagi.

Tuan Pengerusi, saya sentuh Butiran 030200 — Cawangan Kejuruteraan Awam
dan Struktur. Tuan Pengerusi, isu jalan raya JKR yang rosak dan berlubang serta
longkang-longkang JKR yang tidak dibersihkan merupakan isu yang memerlukan
perhatian untuk kawasan Parlimen Klang. Pejabat Parlimen Klang iaitu Parlimen saya
telah menerima beratus-ratus aduan daripada penghuni-penghuni Klang termasuk
persatuan penduduk, rukun tetangga, peniaga-peniaga mengenai kekotoran longkang
yang tidak dibersinkan dan lubang jalan raya atau pothole di merata-rata tempat di
kawasan Parlimen Klang.

Parlimen Klang dan jiran kami iaitu Parlimen Kapar mempunyai tiga buah
pelabuhan penting di Malaysia. Namun, keadaan jalan di Daerah Klang berada dalam
keadaan sangat teruk. That is an understatement, Tuan Pengerusi. Sangat teruk is
understatement. Hampir setiap seminggu berlaku kemalangan maut akibat jalan yang
berlubang-lubang dan jalan raya yang tidak ada lampu.

Tuan Pengerusi, oleh sebab longkang-longkang ini tidak dibersinkan secara kerap
dan berpanjangan, maka keadaan ini telah mengakibatkan kekerapan banjir yang
menjejaskan kawasan perumahan dan perindustrian sekali gus menyebabkan kerugian
ekonomi dan juga kesusahan rakyat Klang. Dan kebanjiran itu, Tuan Pengerusi, dalam
satu minggu tiga kali oleh sebab longkang tersumbat. Sebab longkang itu kotor, tidak
dibersihkan.

Klang memerlukan kekerapan pembersihan longkang-longkang dan penyeliaan
berterusan. Maka, peruntukan kepada JKR daerah harus ditingkatkan. Longkang-
longkang di bawah penyeliaan JKR di kawasan Klang didapati hanya dibersihkan setiap
