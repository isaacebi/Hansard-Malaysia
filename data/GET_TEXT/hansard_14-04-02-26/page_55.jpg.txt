DR.07.12.2021 45

perlombongan adalah yang terbesar. Jadi bagaimanakah kementerian memastikan
pelaburan yang kita terima dalam sektor perlombongan ini benar-benar mematuhi
standard kita dalam memelihara alam sekitar terutama dalam kita menuju sustainable
development goals. Sekian, terima kasih.

Tuan Pengerusi [Dato’ Sri Azalina Othman Said]: Ahli-ahli Yang Berhormat,
Majlis bersidang semula sebagai Majlis Mesyuarat.

[Majlis Mesyuarat bersidang semula]

[Dato’ Sri Azalina Othman Said (Pengerang) mempengerusikan Mesyuarat]

Dato’ Sri Azalina Othman Said [Pengerang]: Ahli-ahli Yang Berhormat,
Mesyuarat ditangguhkan dan akan disambung semula jam 2.30 petang nanti. Terima
kasih.

[Mesyuarat ditempohkan pada pukul 1.00 tengah hari]
01430
[Mesyuarat disambung semula pada pukul 2.30 petang]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

2.32 ptg.

Timbalan Yang di-Pertua [Dato’ Mohd Rashid Hasnon]: Ahli-ahli Yang
Berhormat, Majlis dalam Jawatankuasa.

[Majlis bersidang dalam Jawatankuasa]

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

2.33 ptg.

Tuan Sanisvara Nethaji Rayer a/l Rajaji [Jelutong]: Tuan Pengerusi, sebelum
sidang diteruskan, saya ingin membawa satu perkara kepada perhatian Tuan Pengerusi
di bawah Peraturan Mesyuarat 36(2), “Tidak boleh disebutkan apa-apa perkara yang
sudah dalam pertimbangan mahkamah, sekiranya pada pertimbangan Tuan Pengerusi
harus merosakkan kepentingan-kepentingan pihak yang berbicara’.

Tuan Pengerusi, ketika waktu rehat makan tengah hari tadi, saya telah mengikuti
perkembangan berita dalam laman sosial dan saya telah membaca berita dalam
Malaysiakini, Free Malaysia dan portal-portal lain yang melaporkan bahawa Yang
Berhormat Pekan yang sepatutnya hadir di Mahkamah Rayuan pagi tadi, tidak hadir dan
telah memohon penangguhan kerana dikatakan telah- merupakan kontak rapat dengan
seorang yang telah dijangkiti dengan COVID-19.

Saya terkejut kerana kelmarin Yang Berhormat Pekan telah hadir di Parlimen.
Jadi, saya ingin tanya, sama ada nombor satu, beliau telah pun menjalani saringan
kesihatan COVID-19. Kedua, kerisauan saya, kalau beliau merupakan kontak rapat
kepada seorang yang dijangkiti dengan COVID-19, beliau telah hadir di Parlimen kelmarin.

Jadi, perkara kedua, saya cuma ingin menyatakan bahawa kita sebagai sebuah
negara demokrasi perlu menghormati tiga cabang iaitu satu Parlimen, eksekutif dan juga
bidang kehakiman. So, saya cuma tidak mahu pihak-pihak tertentu mengambil
kesempatan hadir di Parlimen, tetapi tidak hadir di mahkamah. So, saya mohon Tuan
Pengerusi untuk memberi perhatian kepada perkara ini.
