DR.07.12.2021 79

Seterusnya Butiran 90000 — Lain- lain Pembinaan. Tuan Pengerusi, berdasarkan
kajian yang telah dijalankan di beberapa kawasan sekitar LPT2, kebanyakan pagar yang
dibina telah dirosakkan oleh penternak bagi memberi laluan kepada haiwan ternakan
mereka meragut rumput. Perkara ini amat membimbangkan pengguna lebuh raya tersebut
dan sering berlaku kemalangan akibat haiwan ternakan berkeliaran di atas lebuh raya
tersebut. Oleh itu, saya memohon agar keselamatan pengguna dipertingkatkan lagi
dengan membina kawalan pagar yang lebih kukuh di sepanjang LPT2 bagi menghalang
kemasukan binatang ternakan ke lebuh raya tersebut, sekali gus kemalangan jalan raya
boleh dielakkan.

Seterusnya merujuk kepada Butiran 08260 — Naiktaraf dan Memulihkan Jalan.
Saya memohon peruntukan yang diperuntukkan oleh kementerian kepada butiran ini
untuk dimasukkan juga kerja-kerja membaik pulih jalan rosak di FT460 Seksyen 0/004/86
yang menelan kos sebanyak RM2.56 juta iaitu jalan masuk ke VHF Bukit Bintang, Daerah
Besut, Terengganu. Hal ini kerana jalan tersebut juga menjadi laluan masuk pelajar dan
guru ke Sekolah Menengah Tok Dor dan Sekolah Kebangsaan Anak Ikan.

01700

Yang kedua, FT189 dicadangkan pemasangan lampu jalan dari Seberang Jerteh
ke sempadan Kelantan. Yang ketiga, menaik aras permukaan Jalan FTO3 seksyen 653
hingga 655. Yang keempat, menaik aras permukaan Jalan FT460 seksyen 0 hingga 4.8
dan saya juga mencadangkan agar kementerian mengenal pasti kawasan-kawasan yang
dikategorikan sebagai berisiko kemalangan supaya kementerian dapat memasang atau
menambah lampu jalan.

[Timbalan Yang di-Pertua (Dato' Mohd Rashid Hasnon) mempengerusikan
Jawatankuasa]

Seterusnya Tuan Pengerusi, Butiran 040100 —- Cawangan Senggara Fasiliti Jalan.
Merujuk kepada butiran ini, saya memohon agar kerajaan menyegerakan pembinaan
longkang di dua tempat Jalan Persekutuan. Yang pertama dari Rhu Tapai ke Simpang 3
Merang. Kedua, dari Simpang 4 Wakaf Tengah ke Batu Rakit disebabkan apabila berlaku
banjir, sering kali air bertakung dan membahayakan pengguna jalan raya. Sekian, Tuan
Pengerusi.

Tuan Pengerusi [Dato' Mohd Rashid Hasnon]: Terima kasih Yang Berhormat
Setiu. Sekarang saya jemput Yang Berhormat Taiping.

5.01 ptg.

Tuan Teh Kok Lim [Taiping]: Terima kasih Tuan Pengerusi atas peluang yang
diberi kepada Taiping dalam Perbahasan Bajet 2022 peringkat Jawatankuasa
Kementerian Kerja Raya. Merujuk kepada Butiran 050000 — Program Khusus telah
dikurangkan kepada RM51 juta berbanding RM487 juta pada tahun 2021. Terkejut apabila
semakan lanjut mendapati empat tajuk perihal penyelenggaraan Jalan Persekutuan telah
dikosongkan pada tahun yang akan datang.

Persoalan Taiping ialah, adakah penyelenggaraan Jalan Persekutuan tersebut
yang berjumlah melebihi RM400 juta telah ditamatkan atau dipindah ke tajuk lain di bawah
Maksud Pembangunan? Semakan lanjut juga menunjukkan jumlah peruntukan
Kementerian Kerja Raya tahun 2021 dan tahun 2022 adalah lebih kurang sama iaitu
RM7.348 bilion untuk tahun 2021 manakala RM7.306 bilion untuk tahun 2022. Jadi, sila
jelaskan di mana letaknya peruntukan untuk penyelenggaraan Jalan Persekutuan. Pada
pendapat Taiping, isu keselamatan jalan raya tidak harus dipandang ringan demi
kesejahteraan rakyat.

Seterusnya, Butiran 051000 — Penyelenggaraan dan Bil Lampu Jalan dan Lampu
Isyarat Jalan Persekutuan. Taiping mohon pihak kementerian menyalurkan sebahagian
