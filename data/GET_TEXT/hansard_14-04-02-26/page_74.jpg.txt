64 DR.07.12.2021

Menteri Kerja Raya di Sabah, beliau menjanjikan akan siap pada akhir tahun ini tetapi
sampai sekarang belum nampak.

Apa jua pun keadaan, kesesakan jalan raya yang dilaporkan adalah sangat serius
di sana sehingga ada di laporan di newspaper Daily Express melaporkan seorang yang
tinggal di Kingfisher Park mengambil masa 80 minit untuk pulang ke rumah atas sebab
kesesakan jalan raya dari sejauh Tanjung Lipat. So, selepas itu yang keadaan di sana
jalan tersebut gelap gelita pada waktu malam. So, saya ingin menyeru kepada
kementerian untuk mempercepatkan pembinaan flyover ini.

Selepas itu saya hendak merujuk kepada Butiran 82000 - Lebuhraya Pan Borneo.
Jumlah yang diperuntukkan RM2 bilion untuk pembinaan lebuh raya tersebut di Sabah
dan Sarawak dan di mana kedua-dua Borneo states mendapat RM1 bilion masing-masing
untuk tahun depan.

Baru-baru ini Perdana Menteri dia berkata kerajaan akan memastikan pembinaan
fasa kedua Lebuhraya Pan Borneo Sarawak dari Pujut ke Lawas akan diteruskan.
Manakala status kemajuan pembinaan bagi 12 Pakej Kerja Pelaksanaan Projek
Lebuhraya Pan Borneo Sabah masih untuk fasa satu yang telah dimulakan sehingga ke
Oktober lepas 62 peratus.

So, Sarawak sudah cerita fasal fasa dua dan Sabah masih tertinggal dan berada
di fasa satu. So, secara jelasnya pembinaan Pan Borneo Sabah ini memang amat lewat
daripada pembinaan Pan Borneo di Sarawak. Apakah sebabnya Lebuhraya Borneo
Sabah ini lambat? Ada orang yang hendak menuding jari kepada pertukaran kaedah
pelaksanaan daripada cara project delivery partner (PDP) kepada project convention di
mana JKR Sabah dan Sarawak merupakan pegawai penguasa. Ada pula pihak yang
katakan mereka menabur fitnah bahawa Pakatan Harapanlah yang sudah potong bajet
untuk pembinaan Lebuhraya Pan Borneo Sabah ini. Ini kerana tiada sukuk ataupun
disediakan sebelum penamatan cara PDP.

Memang seperti yang disebut oleh Yang Berhormat Tanjong Malim, setiap tahun
sejak tahun 2018 sampai ke tahun ke depan. Setiap tahun kita juga ada diperuntukkan
RM1 bilion untuk di Pan Borneo Sabah ini. So, masalahnya kenapa ia lewat? So, sekarang
yang lebih penting itu bagaimanakah kita hendak mempercepatkan pembinaan Lebuhraya
Pan Borneo Sabah.

Menteri pernah berkata kerajaan sedang mengkaji dan meneliti cadangan-
cadangan bagi menyegerakan pelaksanaan keseluruhan bagi projek Lebuhraya Pan
Borneo Sabah fasa satu yang merangkumi 19 buah pakej kerja termasuk
mempertimbangkan kaedah pelaksanaan secara Inisiatif Pembayaran Swasta (PFI) atau
pembiayaan melalui terbitan sukuk bon oleh Danalnfra Nasional Berhad.

Saya minta Menteri untuk menjelaskan bilakah kaji selidik dan apakah cara yang
terbaik untuk menyegerakan pembinaan Pan Borneo ini akan dibuat keputusan? So, ini
adalah amat penting. Last sekali saya ingin merujuk kepada masalah alam sekitar yang
berlaku akibat pembinaan Lebuhraya Pan Borneo iaitu selalu dikaitkan berlakunya banjir
kilat di kawasan Penampang kah, di kawasan Papar kah selalu berkaitan dengan
pembinaan Lebuhraya Pan Borneo Sabah. Dengan itu saya ingin meminta Menteri untuk
menjawab macam mana untuk menyegerakan pembinaan Lebuhraya Pan Borneo Sabah.
Sekian, terima kasih.

Tuan Pengerusi: Terima kasih Yang Berhormat Kota Kinabalu. Yang Berhormat
Libaran, silakan.

3.57 ptg.

Datuk Zakaria bin Mohd. Edris @ Tubau [Libaran]: Terima kasih Tuan
Pengerusi kerana memberi peluang kepada Libaran untuk membahaskan Belanjawan
2022 Peringkat Jawatankuasa.
