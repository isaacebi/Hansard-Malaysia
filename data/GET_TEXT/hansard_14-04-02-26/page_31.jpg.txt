DR.07.12.2021 21

Timbalan Yang di-Pertua [Dato’ Mohd Rashid Hasnon]: Ya, Yang Berhormat
Timbalan Menteri, satu minit.

Dato’ Sri Dr. Wee Jeck Seng: Terima kasih Yang Berhormat. Yang Berhormat
harus faham bahawa tanaman atau industri sawit ini, kalau kita melihat bahawa mengapa
kita adakan pelbagai promotion dan bagaimana kita untuk membantu kepada pemain
industri, terutama kita menghadapi masalah, terutama daripada anti minyak sawit di
Eropah. Jadi, mengapa ada sijil MSPO. Salah satu, MSPO ialah untuk menjaga kualiti
untuk satu standard yang boleh diterima pakai oleh seluruh negara. Satu syarat ialah kita
tidak akan boleh tanam sawit di perhutanan kekal di bawah Jabatan Perhutanan. Ini salah
satu syarat.

Kita juga mengehadkan bahawa penanaman tidak boleh melebihi 6.5 juta hektar.
Inilah perkara yang berlaku. Jadi, perkara yang kita hendak ialah untuk membolehkan
terutama kualiti sawit kita— terutama kita hendak menangani masalah terutama daripada
diskriminasi daripada Europe yang selalu mengatakan— itulah isu-isu kita daripada
negara kita. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Pertanyaan Jawab Lisan seterusnya, saya jemput Yang
Berhormat Julau.

01120

7. Tuan Larry Soon @ Larry Sng Wei Shien [Julau] minta Menteri Kanan Kerja
Raya menyatakan apakah tindakan pihak kementerian dalam menyelesaikan isu
kemalangan jalan raya yang kerap berlaku di Lebuh Raya Pan Borneo kerana
kebelakangan ini terlalu banyak laporan kemalangan yang dilaporkan di lebuh raya
tersebut akibat hanya satu laluan sahaja yang dibuka serta kekurangan papan tanda yang
menyukarkan pemanduan pengguna.

Timbalan Menteri Kerja Raya [Datuk Arthur Joseph Kurup]: Terima kasih
Tuan Yang di-Pertua. Projek Lebuh Raya Pan Borneo Sarawak telah dimulakan pada
Oktober 2015, meliputi 11 pakej kerja dengan jajaran sepanjang 786 kilometer dari Telok
Melano ke Miri. Satu pakej kerja iaitu pakej Telok Melano ke Sematan telah siap
sepenuhnya pada bulan Januari 2019. Seksyen Julau bagi Pakej Kerja 07 dari
persimpangan Bintangor ke persimpangan Julau telah siap pada Oktober 2021 dan
seksyen Serian pada Pakej Kerja 3 bagi bulatan Serian ke Balai Ringin telah siap pada 4
Disember 2021.

Untuk makluman Ahli Yang Berhormat dan juga Dewan yang mulia ini, status
kemajuan pembinaan sehingga November 2021 bagi 10 pakej kerja iaitu dari Sematan ke
Miri yang kini sedang giat dilaksanakan adalah sebanyak 74 peratus dengan jangkaan
siap keseluruhannya pada penghujung tahun 2022.

Kementerian Kerja Raya amat mengambil berat aspek keselamatan di kawasan
pembinaan, khususnya bagi Lebuh Raya Pan Borneo Sarawak yang kini sedang giat
dilaksanakan. Sehubungan dengan itu, bagi aduan insiden kemalangan yang berlaku di
sepanjang jajaran projek Lebuh Raya Pan Borneo Sarawak, Kementerian Kerja Raya
telah mengadakan pemeriksaan baru-baru ini dan mengenal pasti langkah-langkah
penambahbaikan khususnya daripada aspek pelan pengurusan trafik atau traffic
management plan dan audit keselamatan jalan ataupun road safety audit bagi sepanjang
jajaran Lebuh Raya Pan Borneo.

Prosedur-prosedur keselamatan berikut yang diguna pakai bagi memastikan
keselamatan pengguna jalan raya semasa pelaksanaan projek Lebuh Raya Pan Borneo
adalah:

(i) Prosedur pelan pengurusan trafik atau traffic management plan
di tapak bina sepanjang pembinaan jalan raya berpandukan
kepada piawaian arahan teknik daripada JKR;
