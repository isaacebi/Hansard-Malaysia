80 DR.07.12.2021

untuk membaiki masalah lampu jalan rosak yang telah lama tidak diuruskan di sepanjang
Jalan Simpang dan Jalan Air Kuning, Taiping.

Tuan Pengerusi, meneliti fungsi Cawangan Jalan dalam Anggaran Perbelanjaan
Persekutuan 2022, tugas utama merancang, melaksana, menyedia dan memantau
perancangan serta pembinaan jalan dan jambatan supaya mematuhi spesifikasi piawaian
bermutu tinggi dan dengan kos yang ekonomi demi keselamatan dan keselesaan
pengguna jalan.

Taiping terpanggil untuk mengingatkan pihak kementerian menjelaskan sejauh
manakah pihak Cawangan Jalan telah mencapai dan memenuhi fungsi tersebut knasnya
daripada segi bermutu tinggi dengan kos yang ekonomi.

Tuan Pengerusi, sering kali kedengaran banyak aduan dan masalah yang
diajukan ke JKR dibalas dengan jawapan yang kurang munasabah iaitu tiada peruntukan
atau peruntukan tidak mencukupi.

Walaupun masalah yang sering dihadapi itu bersifat kecil seperti masalah lampu
jalan tidak menyala dan pembersihan saliran air yang dikawal selia oleh pihak JKR,
besarlah harapan Taiping sekiranya kementerian akan memberi perhatian yang khusus
dan menangani isu-isu kecil seperti membaiki dan kawal selia infrastruktur yang sedia ada
demi kesejahteraan penduduk setempat.

Seterusnya Butiran 040300 — Cawangan Kejuruteraan Cerun. Sekali lagi Taiping
terpanggil untuk membangkitkan masalah keruntuhan cerun bukit di Pusat Peranginan
Bukit Larut yang sudah mula berlaku dan ditangani sejak awal tahun 2020 tetapi masih
belum diselesaikan sepenuhnya sehingga kini. Untuk makluman kementerian, Pusat
Peranginan Bukit Larut ditutup sejak akhir tahun 2019 sehingga kini demi keselamatan
pelawat.

Tuan Pengerusi, Bukit Larut merupakan pusat pelancongan utama di Taiping.
Sekiranya isu runtuhan cerun bukit tidak ditangani dengan segera, ia bukan sahaja akan
terus menjejaskan pembangunan industri pelancongan malahan melembapkan lagi
pertumbuhan ekonomi di kawasan Taiping. Kelewatan pihak berkuasa_ bertindak
menangani keruntuhan cerun akan menyebabkan runtuhan yang lebih teruk kerana
kepadatan hujan turun di Taiping adalah tertinggi di Malaysia.

Oleh itu, Taiping mohon jasa baik kementerian agar mengambil tindakan yang
serius ke atas isu-isu yang dibangkitkan khasnya keruntuhan cerun Bukit Larut demi
membantu Taiping terus berkembang maju dalam arus pembangunan pasca pandemik
COVID-19. Itu sahaja. Sekian, terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Taiping. Sekarang saya jemput Yang Berhormat Bachok.

5.07 ptg.

Tuan Nik Mohamad Abduh bin Nik Abdul Aziz [Bachok]: Terima kasih Tuan
Pengerusi. Assalamualaikum warahmatullahi wabarakatuh. Saya terus kepada Butiran
040300 — Cawangan Kejuruteraan Cerun. Saya mohon penjelasan kementerian
berhubung risiko kemungkinan insiden tanah runtuh yang berlaku di Jalan Gua Musang
Lojing ke Cameron Highlands serta Jalan Jeli menuju Gerik yang menjadi kawasan zon
merah kerana sering kali berlaku kejadian tanah runtuh di kawasan tersebut.

Apakah tahap risiko kejadian mendapan dan tanah runtuh di jalan-jalan tadi?
Apakah langkah kontingensi bagi menjamin keselamatan penduduk jalan raya yang
melalui jalan berkenaan? Saya turut mengambil kesempatan untuk mengucapkan takziah
kepada ahli keluarga mangsa tanah runtuh yang berlaku baru-baru ini di Jalan Simpang
Pulai Cameron Highlands. Sememangnya insiden sebegini perlu mendapat perhatian
serius daripada kerajaan bagi mengelakkan ia terus berulang pada masa akan datang.

Susulan insiden tersebut, saya ingin mengetahui apakah suatu pasukan petugas
khas telah dibentuk bagi menyiasat kes berkenaan serta adakah kementerian bercadang
membangunkan penerima gunaan teknologi terkini bagi mengesan lebih awal kejadian
