60 DR.07.12.2021

Kabinet mengikut peraturan dan tatacara kewangan. Saya menafikan tuduhan Yang
Berhormat Jelutong. Terima kasih.

Tuan Pengerusi, saya hendak teruskan...

Tuan Sanisvara Nethaji Rayer a/l Rajaji [Jelutong]: Tuan Pengerusi, itu bukan
tuduhan. Jangan hendak perkecilkan...[Pembesar suara dimatikan]

Tuan Pengerusi: Sudah jawab, sudah jawab.

Tuan Sanisvara Nethaji Rayer a/l Rajaji [Jelutong]: No. Tuan Pengerusi,
jangan perkecilkan...[Pembesar suara dimatikan]

Tuan Pengerusi: Okey, okey. Sudah jawab, sudah jawab.
Dato’ Seri Mohamed Azmin bin Ali: Yang Berhormat Hang Tuah Jaya...

Tuan Sanisvara Nethaji Rayer a/l Rajaji [Jelutong]: Tuan Pengerusi, jangan
perkecilkan tugas kami untuk semak dan imbang. Oleh sebab itu kita ada di sini.

Tuan Pengerusi: Yang Berhormat Jelutong...
Dato’ Seri Mohamed Azmin bin Ali: Terima kasih, terima kasih.

Tuan Sanisvara Nethaji Rayer a/l Rajaji [Jelutong]: Saya tidak menuduh, saya
tanya soalan bagi pihak rakyat, apa salahnya?

Tuan Pengerusi: Duduklah, duduk.

Dato’ Seri Mohamed Azmin bin Ali: Baik, saya telah memberikan penjelasan,
terima kasih Yang Berhormat Jelutong. Saya hendak teruskan dengan Yang Berhormat
Hang Tuah Jaya yang bertanyakan, kebetulan beliau pun bertemu dengan saya di London
pada ketika itu.

Tuan Pengerusi: Oh! Yang Berhormat Hang Tuah Jaya.

Dato’ Seri Mohamed Azmin bin Ali: Yang Berhormat Hang Tuah Jaya
membangkitkan tentang isu pemberian AP tambahan kepada syarikat AP terbuka. Dasar
pemberian AP tambahan semasa adalah berdasarkan prestasi penjualan kenderaan di
mana AP tambahan akan hanya diberikan kepada mana-mana syarikat AP terbuka yang
berjaya menjual 50 peratus daripada peruntukan AP tahunan. Maknanya kalau mereka
diberikan 100 AP bagi tahun tersebut, mereka mesti menjual 50 peratus terlebih dahulu,
barulah boleh diberikan tambahan diberikan kepada syarikat.

Oleh yang demikian, AP tambahan akan diberikan kepada syarikat yang
menunjukkan prestasi jualan yang baik. Sekiranya syarikat menunjukkan prestasi jualan
baik, mereka boleh mendapatkan AP tambahan berulang kali untuk tahun yang sama.
Jadi itu penjelasan saya Tuan Pengerusi. Banyak lagi jawapan yang saya akan berikan
secara bertulis dalam tempoh lima hari yang ditetapkan oleh Tuan Pengerusi. Terima
kasih Tuan Pengerusi.

Tuan Pengerusi: Terima kasih Yang Berhormat Menteri.
Tuan Noor Amin bin Ahmad [Kangar]: Minta jawapan bertulis.

Tuan Pengerusi: Ahli-ahli Yang Berhormat, masalahnya ialah bahawa wang
sejumlah RM585,753,000 untuk Kepala B.24 Anggaran Perbelanjaan Mengurus 2022 jadi
sebahagian daripada Jadual hendaklah disetujukan.

[Masalah dikemuka bagi diputuskan, dan disetujukan]
[Kepala B.24 diperintah jadi sebahagian daripada Jadual]

Tuan Pengerusi: Masalahnya ialah bahawa perbelanjaan di bawah Kepala P.24
Anggaran Perbelanjaan Pembangunan 2022 hendaklah diluluskan.

[Masalah dikemuka bagi diputuskan, dan disetujukan]
[Kepala P.24 jadi sebahagian daripada Anggaran Perbelanjaan]
