DR.07.12.2021 1

MALAYSIA
DEWAN RAKYAT
PARLIMEN KEEMPAT BELAS
PENGGAL KEEMPAT
MESYUARAT KEDUA
Selasa, 7 Disember 2021
Mesyuarat dimulakan pada pukul 10.00 pagi
DOA

[Timbalan Yang di-Pertua (Dato’ Mohd Rashid Hasnon)
mempengerusikan Mesyuarat]

JAWAPAN-JAWAPAN MENTERI BAGI PERTANYAAN-PERTANYAAN

1. Tuan Abdul Latiff bin Abdul Rahman [Kuala Krai] minta Perdana Menteri
menyatakan apakah Gagasan Keluarga Malaysia yang dilancarkan oleh YAB Perdana
Menteri pada 23 Oktober 2021 dirasakan amat dekat dengan rakyat secara keseluruhan.
Sejauh manakah tindakan yang diambil oleh kerajaan agar umat Islam di Malaysia tidak
tertinggal dalam menyahut hasrat dan gagasan ini khususnya dalam membantu
usahawan Muslim dalam tempoh 100 hari ini yang terkesan dengan COVID-19.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Menteri di Jabatan Perdana Menteri (Hal Enwal Agama) untuk menjawab. Tempoh masa
tiga minit.

Menteri di Jabatan Perdana Menteri (Hal Ehwal Agama) [Tuan Haji Idris bin
Haji Ahmad]: Assalamualaikum warahmatullahi wabarakatuh. Salam sejahtera. Terima
kasih kepada Tuan Yang di-Pertua. Bagi menyahut Gagasan Keluarga Malaysia dan
merealisasikan sebuah negara yang bersatu padu dan harmoni, seluruh rakyat yang
merupakan ahli Keluarga Malaysia perlu berganding bahu membentuk lanskap urus
negara yang sejahtera.

Dalam hal ini, untuk membantu mereka yang terkesan akibat daripada pandemik
COVID-19, maka antara usaha yang dilakukan di bawah Menteri di Jabatan Perdana
Menteri (Hal Enwal Agama). Pertamanya, mengenai bantuan Musaadah Tijariyyah. Inilah
juga KPI yang saya telah pun kemukakan ke Pejabat Perdana Menteri untuk mendapat
700 orang penerima yang melibatkan perbelanjaan sebanyak RM2.1 juta.

Akan tetapi kerana permintaannya begitu banyak, a/hamaulillah kita telah berjaya
meluluskan seramai 1,391 orang pemohon. 1,609 di Kuala Lumpur, 485 ialah Labuan dan
Putrajaya 47 orang. Jumlah keseluruhan yang kita keluarkan ialah sebanyak 4,113,000.

Keduanya, mengenai Program Keusahawanan Asnaf untuk Program Israf 2.0
iaitu kerjasama antara YaPEIM dengan SME Bank yang kita telah berikan kepada asnaf
seramai 79 orang, setiap orang sebanyak RM10,000 oleh SME Bank. YaPEIM pula telah
pun memberikan kerjasama dalam konteks untuk memberikan latihan perniagaan kepada
asnaf ini. Ketiganya, mengenai bantuan peniaga kecil yang dikemukakan, yang dibuat
oleh Tabung Haji melalui program CSR nya. Penerimanya seramai 1,620 orang peniaga
kecil yang melibatkan kos sebanyak RM810,000.

Akhir sekali ialah program untuk membantu juga iaitu YaPEIM telah pun
memberikan latihan seramai 8,600 orang peserta untuk meningkatkan skill perniagaan
mereka agar mereka dapat untuk bersaing, terutamanya dalam suasana pandemik
COVID-19. Terima kasih Tuan Yang di-Pertua.
