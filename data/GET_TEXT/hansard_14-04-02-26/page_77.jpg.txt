DR.07.12.2021 67

kejadian tanah runtuh pada kilometer 46 Jalan Jelawang — Jeli, di mana runtuhan ini agak
kritikal dan mengakibatkan mendapan sedalam 0.44 meter daripada aras jalan yang asal.

Mendapan yang berlaku ini adalah kali kelima sejak musim tengkujuh tahun 2020
dan tahun 2021. Mendapan kali ini berpunca daripada kegagalan pembetung jenis CMP
saiz 1.2 meter yang telah rosak, pecah dan kemik akibat faktor usia serta kelajuan air
deras semasa banjir. Saya ingin menanyakan Yang Berhormat Menteri ataupun Timbalan
Menteri, apakah tindakan segera yang akan diambil oleh pihak JKR untuk menyelesaikan
masalah tersebut?

Untuk makluman Tuan Pengerusi dan kementerian, laluan ini merupakan laluan
utama dari Jeli dan Tanah Merah untuk ke Gua Musang, seterusnya ke Kuala Lumpur
kerana dapat mengurangkan jarak perjalanan sehingga 40 kilometer. Selain itu, laluan ini
juga sebagai alternatif dari bandar-bandar utama Kelantan untuk ke Gua Musang ataupun
terus ke Kuala Lumpur semasa musim perayaan bagi mengelakkan kesesakan lalu lintas.

Saya merayu pihak kementerian agar dapat memperbaiki dengan segera dan
menaik taraf jalan ini agar ia lebih selamat dan selesa kepada pengguna. Sudah sampai
masanya ia dinaiktarafkan secara menyeluruh dan dilihat secara keseluruhan terutama
laluan yang rosak serta mendap dan masalah ini jadi lebih teruk setiap kali menghadapi
musim tengkujuh seperti sekarang ini.

Saya juga ingin memohon agar pihak kementerian dapat meluluskan peruntukan
segera untuk membaiki jalan di Kampung Jelawang ke Sungai Sam iaitu di FT066 seksyen
3.3 ataupun seksyen 4.0 berdekatan dengan sebuah Kampung Corner S ataupun
kawasan sekitar yang rosak dan beralun.

Terakhir Tuan Pengerusi ialah Kepala P.27, Butiran 050700 — Penyelenggaraan
Jalan Persekutuan Semenanjung Malaysia. Saya ingin menanyakan, kenapakah butiran
ini tiada peruntukan pada tahun hadapan berbanding tahun 2021 sebanyak
RM309,400,000? Adakah dengan ketiadaan peruntukan pada tahun hadapan, bermakna
jalan-jalan di seluruh Semenanjung tidak akan diselenggarakan? Dari manakah pihak
kementerian akan mendapatkan peruntukan bagi butiran ini? Terima kasih Tuan
Pengerusi.

01610

Tuan Pengerusi: Terima kasih Yang Berhormat Kuala Krai. Seterusnya, Yang
Berhormat Sepanggar. Silakan.

4.10 ptg.

Datuk Mohd Azis bin Jamman [Sepanggar]: Terima kasih Tuan Pengerusi.
Butiran 05100 — Jalan-jalan Besar di Sabah, Butiran 08230 — Pembinaan Jambatan,
Butiran 08250 — Kajian Perlindungan/Pembaikan Cerun-cerun, Butiran 08260 — Naik Taraf
dan Memulihkan Jalan, Butiran 08270 — Memulihkan Jalan, Butiran 08280 — Pembinaan
Jalan-jalan, Butiran 08600 — Naik Taraf Jalan Raya. Saya menyentuh semua butiran ini
kerana ia adalah berkaitan.

Mengikut Buku Anggaran Persekutuan Belanjawan 2020, disediakan peruntukan
berjumlah RM494 juta bagi Projek Jalan Raya dan Jambatan Sabah. Namun, apabila saya
meneliti Buku Anggaran Persekutuan Belanjawan 2020, perbelanjaan sebenar bagi tahun
2020 hanyalah RM127 juta atau 25 peratus sahaja. Sarawak pula daripada RM51 juta,
sebanyak RM33 juta sahaja dibelanjakan iaitu sebanyak 64 peratus.

Begitu juga pada tahun 2019, jumlah jalan dan jambatan di Sabah diumumkan
sejumlah RM385 juta, hanya RM271 juta atau 70 peratus dibelanjakan. Sarawak pula
sebanyak RM242 juta diperuntukkan dan RM199 juta atau sebanyak 82 peratus
dibelanjakan. Saya ingin mendapat penjelasan daripada kementerian, ke manakah pergi
baki peruntukan yang tidak digunakan?

Adakah sebahagian peruntukan yang diluluskan di Parlimen ini telah
dilencongkan ke projek-projek yang lain? Tuan Pengerusi, baru-baru ini semasa
Kementerian Pembangunan Luar Bandar menggulung, saya juga terkejut dengan angka-
