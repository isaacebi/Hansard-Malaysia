DR.07.12.2021 13

tempoh jangka panjang dalam RMKe-12, kerajaan akan meneruskan dasar dan strategi
untuk meningkatkan pendapatan dan kuasa beli serta kesejahteraan terutamanya isi
rumah di bandar dan di luar bandar.

Akhir sekali, kerajaan percaya bahawa strategi dan inisiatif di atas terutamanya
melalui program kebajikan produktif dapat meningkatkan pendapatan dan mengurangkan
kebergantungan rakyat kepada bantuan tunai oleh kerajaan di samping menangani
cabaran semasa dan masa hadapan termasuk impak pandemik COVID-19.

Datuk Seri Dr. Shamsul Anuar bin Nasarah [Lenggong]: Tuan Yang di-Pertua,
saya hendak merujuk kepada kenyataan Pengarah Eksekutif Sekretariat Majlis Tindakan
Ekonomi, Prof. Tan Sri Dato’ Seri Dr. Noor Azlan Ghazali. Dia menyebut bahawa jurang
pendapatan bagi golongan kaya dan miskin di negara ini semakin melebar susulan
golongan berpendapatan rendah B40 hanya memperoleh 16 peratus daripada kek
ekonomi negara.

Jadi, berdasarkan kepada kenyataan itu, golongan B40 hanya memperoleh 16
peratus saya sebutkan tadi. Justeru itu, saya hendak tahu apakah langkah utama ataupun
faktor utama yang menyebabkan jurang pendapatan antara golongan kaya dan miskin ini
benar-benar melebar?

Kemudian, saya ucap terima kasih apa yang disebut kejayaan-kejayaan dan juga
perancangan kerajaan tadi. Pastinya kesan daripada pandemik COVID-19 ini, ia memberi
kesan yang lebih besar. Kedudukan sosioekonomi rakyat, data-data kemiskinan sudah
begitu berubah. Pertambahan berlaku. Orang miskin bertambah, pendapatan berkurang
dan sebagainya. Apakah langkah-langkah kerajaan dengan data-data yang sudah begitu
berubah ini? Terima kasih.

Dato’ Eddin Syazlee bin Shith: Terima kasih Yang Berhormat Lenggong atas
soalan tambahan. Pertama, berkenaan jurang. Ini kita boleh lihat berdasarkan kepada
keadaan semasa yang mana golongan B40 ramai yang telah terkesan_teruk
memandangkan mereka ini terdiri daripada orang-orang yang terlibat dalam bidang
perusahaan. Misalnya, di golongan pertengahan. Ramai pula pengusaha-pengusaha
ataupun mereka yang bekerja ini, secara tetap ini telah terjejas dan ada yang kehilangan
pekerjaan.

Jadi, bila keadaan ini berlaku, mereka ini secara automatik ada yang telah masuk
ke dalam golongan miskin dan juga miskin tegar barangkali. Jadi, inilah keadaan-keadaan
yang menyebabkan jurang itu menjadi lebih ketara sebab golongan-golongan pemodal
yang lebih baik kedudukannya agak kurang terkesan.

01050

Oleh sebab keadaan ini menyebabkan kerajaan menumpukan untuk memberi
bantuan kepada B40 ataupun miskin ini melalui program-program pembelian tunai yang
bantuan secara langsung supaya mereka dapat meneruskan kelangsungan hidup.

Ini yang menjadi fokus kepada kerajaan sebab bagi menjawab soalan seterusnya,
dalam tempoh pandemik dan COVID-19 ini, yang menjadi keutamaan kepada kerajaan
adalah untuk memastikan bahawa mereka yang terkesan dan terkesan teruk akibat
daripada pandemik COVID-19 ini perlu mendapat bantuan dan menerima bantuan secara
langsung sama ada dalam bentuk bantuan tunai ataupun komoditi daripada kerajaan.

Terdapat juga beberapa insentif yang diberi kepada rakyat, termasuklah
menyediakan program-program bagi meningkatkan pendapatan. Ini termasuk juga untuk
mengekalkan pekerjaan dan bagi golongan usahawan untuk memberi akses kepada
mereka bagi mendapatkan pembiayaan kewangan bagi menjana pendapatan dan
menceburi bidang perniagaan seperti pembiayaan mikro melalui peruntukan yang
diberikan melalui TEKUN dan sebagainya.

Timbalan Yang di-Pertua [Dato' Mohd Rashid Hasnon]: Soalan tambahan
kedua, saya jemput Yang Berhormat Hang Tuah Jaya.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Assalamualaikum warahmatullahi wabarakatuh, terima kasih Tuan Yang di-Pertua.
