DR.07.12.2021 41

melanjutkan pelajaran berasaskan keperluan semasa. Ini penting untuk mengelakkan duit
kerajaan di salurkan ke tempat-tempat yang tidak sepatutnya apabila hak yang lebih
terbuka diberikan kepada pelajar. Dalam masa yang sama, pusat pengajian perlu
membuktikan kemampuan untuk menarik minat pelajar dan dapat menawarkan kualiti
yang terbaik untuk mereka.

Saya percaya mana-mana pusat pengajian teknikal, institut, kolej ataupun
universiti yang tidak menunjukkan prestasi yang baik akan berusaha secara sihat
berlumba-lumba untuk mendapatkan belajar. Model sekarang tidak efektif kerana anak-
anak tiada pilihan ataupun hak memilih untuk memasuki pusat pengajian tinggi yang
melibatkan industri seperti GMI dan Kolej Kemahiran Tinggi MARA.

Tuan Pengerusi, butiran yang sama ialah berkaitan industri. Saya ingin
menanyakan bagaimanakah dengan isu berkaitan dengan pembiayaan dari segi end user
ataupun kilang dan pembekal teknologi ataupun system integrator. Kedua-dua elemen ini
dapat merealisasikan dana dan geran kerajaan sebab kriteria terlalu tinggi dan tidak dapat
membantu memulakan syarikat bagi menyediakan teknologi-teknologi terkini pada kilang.

Untuk masalah penyeragaman, pengusaha, pembekal teknologi system integrator
perlu mendapatkan industri standard di mana integrasi teknologi yang ada dapat
diseragamkan untuk berkomunikasi secara waktu sebenar dan efektif, di Thailand
contohnya semua industri SME, saya difahamkan dipasangkan energy meter sebagai
penanda aras penggunaan electricity dengan di-connected to internet of things (loT) dan
centralised dashboard.

Saya mencadangkan kerajaan turut memasang energy meter di premis-premis
SME secara percuma selama 24 bulan dan data-data elektrik boleh disemak agar
penggunaannya lebih menjimatkan dan efektif. Tuan Pengerusi, itu sahaja perbahasan
saya. Terima kasih. Wassalammualaikum.

Tuan Pengerusi [Dato’ Sri Azalina Othman Said]: Yang Berhormat Bangi.

12.45 tgh.

Dr. Ong Kian Ming [Bangi]: Terima kasih Tuan Pengerusi. Saya hendak
bangkitkan tiga perkara sahaja. Terima kasih Yang Berhormat Menteri kerana hadir di
Dewan pada pagi ini. Perkara pertama yang saya hendak bangkitkan ialah P.24 Butiran
50000 iaitu berdasarkan peruntukan kepada dana Industri 4.0.

Saya hendak merujuk kepada perkara yang telah dibuat di MIT| semasa Pakatan
Harapan menjadi kerajaan. Masa itu, saya sendiri sebagai Timbalan Menteri telah turun
padang banyak kali untuk buat promosi Industri 4.0 terutamanya untuk program readiness
assessment (RA). Saya tahu ada banyak RA telah dilaksanakan dan sekarang business
intervention funding pun telah dikeluarkan.

Akan tetapi saya hendak tanya Menteri, dalam masa PKP ini. Ini memang
merupakan satu masa keemasan di mana proposal untuk business intervention ataupun
program untuk business intervention, apabila ia boleh dikeluarkan kepada industri dan
industri boleh menunjukkan best practices daripada segi pelaksanaan 4.0. Ini memang
boleh dipaparkan melalui Internet, melalui secara maya dan sebagainya.

Akan tetapi dengan kesalnya saya tengok macam MITI telah hilang momentum
untuk mempromosikan Industri 4.0 ini. Saya rasa pandemik COVID-19 bukan satu alasan
tetapi sepatutnya menjadi satu peluang keemasan untuk MITI lebih menceburi dan
memberi peluang kepada industri untuk membuat perkara yang luar biasa supaya kadar
automasi boleh dipertingkatkan lagi dan supaya Malaysia boleh di cerminkan sebagai satu
contoh yang baik. Semasa PKP kita boleh upgrade dasar Industri 4.0 kita ini supaya
semua negara di luar sana boleh nampak bagaimana daya saing industri di Malaysia boleh
dipertingkatkan semasa PKP ini. Itu isu yang pertama.

Isu kedua yang saya hendak bangkitkan ialah tentang Maksud P.24 Butiran 00201
iaitu berdasarkan pembangunan automotif. Tadi ada beberapa Yang Berhormat telah
menyebut perkara ini tetapi saya hendak memberi perhatian yang khusus kerana selepas
