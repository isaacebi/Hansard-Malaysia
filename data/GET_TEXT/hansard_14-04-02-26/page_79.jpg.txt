DR.07.12.2021 69

darurat yang kononnya dibuat bagi memerangi COVID-19;
dan

(iii) Kementerian Kerja Raya tidak menafikan juga tidak
menafikan projek runding terus yang  melibatkan
Kementerian Kerja Raya adalah berjumlah RM4.4 bilion atau
sebanyak 56 peratus daripada RM7.75 bilion rundingan yang
telah dan akan diberikan SST pada tahun ini.

Tuan Pengerusi, saya mohon penjelasan daripada Yang Berhormat Menteri.
Terima kasih.

Tuan Pengerusi: Terima kasih Yang Berhormat Sepanggar. Yang Berhormat
Tumpat, silakan.

4.15 ptg.

Dato’ Haji Che Abdullah bin Mat Nawi [Tumpat]: Terima kasih Tuan Pengerusi.
Pertamanya, saya ingin menyentuh Butiran 31000 — Pembinaan Jalan dan Jambatan; dan
Butiran 9000 — Lain-lain Pembinaan. Pertamanya, saya ingin bertanya mengenai
perkembangan status terkini pembinaan jejantas di Bulatan Pasir Pekan, Wakaf Bharu.
Bilakah ia dijangka siap? Saya mengharapkan ia boleh disiapbkan dalam masa yang
ditetapbkan dan seboleh-bolehnya sebelum musim hari raya yang akan datang bagi
mengelakkan kesesakan yang teramat sangat menjelang musim perayaan itu.

Kedua, sebelum ini saya pernah bangkitkan mengenai pembinaan jejantas yang
merentasi rel kereta api di Kampung Kok Pasir, Tumpat. Pembinaan jejantas ini sangat
penting bagi menghubungkan dua buah kampung yang terpisah oleh rel kereta api,
sedangkan jalannya sudah siap terbina di kedua-dua belah kampung itu dan hanya
terpisah oleh ketiadaan jejantas (flyover) merentasi rel kereta api berkenaan. Oleh itu,
soalan saya bilakah pembinaannya akan dimulakan? Ini kerana cadangan pembinaan
jejantas ini telah lama diputuskan.

Ketiga, saya ingin mengetahui status cadangan pembinaan jambatan yang
menghubungkan Cherang Melintang dan Telok Jering dalam kawasan Dewan Undangan
Negeri Pengkalan Kubor di Parlimen Tumpat bagi menggantikan jambatan satu /ane atau
satu lorong sahaja yang menyebabkan laluannya terpaksa digilirkan, yang menyebabkan
berlaku traffic jam yang memanjang dan menyusahkan pengguna. Jambatan ini penting
kerana ia boleh menjadi jalan alternatif dari Pasir Mas ke Tumpat.

Seingat saya semasa kempen Pilihan Raya Kecil Pengkalan Kubor pada tahun
2014, parti-parti politik yang bertanding di sana berjanji untuk membina jambatan itu
sekiranya diberikan kemenangan oleh rakyat. Namun sehingga ke hari ini, masih tidak
ada riak untuk pembinaan selepas tujuh tahun daripada tarikh pilihan raya tersebut. Saya
selalu dan sering ditanya oleh penduduk di kawasan berkenaan. Saya mohon agar
perkara ini mendapat perhatian daripada pihak kementerian dan jabatan-jabatan berkaitan
demi kemudahan rakyat.

Seterusnya, sepertimana yang saya berulang kali bangkitkan di Dewan yang
mulia ini mengenai cadangan pembinaan jambatan di Kepulauan Renjuna yang secara
geografinya terpisah dengan tanah besar. Sering kali berlaku permasalahan apabila
peningkatan paras air di Sungai Kelantan, termasuklah dalam situasi air yang terlalu cetek
sehingga menyukarkan pergerakan bot-bot merentasi sungai, sekali gus  turut
menyukarkan penduduk setempat memenuhi keperluan seharian mereka.

Saya mengharapkan agar pihak kementerian dapat memberikan tumpuan
terhadap cadangan pembinaan jambatan di Kepulauan Renjuna ini bagi menjadikan ia
sebagai tunjang penyelesaian dalam menghubungkan kepulauan berkenaan dengan
tanah besar. Oleh itu, saya mohon sekali lagi penjelasan daripada kementerian. Apakah
pembinaan jambatan ini berada dalam perancangan kementerian setakat ini?

Selain pembinaan jambatan di Kepulauan Renjuna, saya juga ingin bertanya
mengenai status Jambatan Pengkalan Kubor — Tak Bai. Rancangan pembinaan Jambatan
