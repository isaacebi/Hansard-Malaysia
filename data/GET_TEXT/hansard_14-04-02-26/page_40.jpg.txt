30 DR.07.12.2021

Indonesia adalah untuk memuktamadkan Memorandum Persefahaman berhubung
Perkhidmatan Domestik Indonesia (PDI) terlebih dahulu.

Jadi, itulah saya katakan bahawa kita bergantung kepada pekerja asing, tetapi
juga bergantung kepada negara sumber yang memberi persetujuan untuk menghantar
pekerja asing atau pekerja mereka ke negara kita. Saya sudah pasti memang harap—
yang dikatakan kerugian itu bukan kerugian untuk industri, tetapi kerugian untuk negara
juga ataupun pendapatan kerajaan. Jadi, kerajaan amat ambil perhatian terhadap perkara
tersebut. Jadi, saya harap ataupun memang harap dapat mempercepatkan kemasukan
pekerja asing ini untuk mengatasi masalah tersebut.

Bagi soalan kedua, harga baja. Harga baja ini Tuan Yang di-Pertua, dalam
COVID-19 ini memang menjejaskan semua bidang termasuk raw material, bahan-bahan
mentah. Oleh sebab raw material ataupun baja ini juga bergantung kepada raw material
yang diimport dari luar negara. Jadi, ini bukan di bawah kementerian boleh diatasi, tetapi
kita juga harus berbincang dengan kementerian-kementerian berkaitan demi membantu
supaya menyelesaikan masalah tersebut. Sekian, terima kasih.

#1200

Dato’ Sri Azalina Othman Said [Pengerang]: Soalan tambahan kedua? Yang
Berhormat Pasir Mas.

Tuan Ahmad Fadhli bin Shaari [Pasir Mas]: Terima kasih Tuan Yang di-Pertua.
Saya membaca kenyataan daripada pihak kerajaan secara khususnya Yang Berhormat
Menteri di Jabatan Perdana Menteri (Ekonomi) bahawa kerajaan sedang bergerak secara
aktif untuk melaksanakan Program Rekalibrasi Tenaga Kerja yang sudah tentu akan
membawa masuk banyak tenaga buruh asing yang lain.

Yang disebut oleh Yang Berhormat Timbalan Menteri tadi ialah halangan di
negara Indonesia. Adakah terdapat usaha-usaha untuk membawa_pekerja-pekerja
daripada negara-negara lain khususnya bagi memastikan kekurangan tenaga kerja ini
dapat diatasi segera?

Satu soalan daripada Yang Berhormat Teluk Intan tadi yang saya rasa Yang
Berhormat Timbalan Menteri agak terlepas iaitu usaha Malaysia untuk membangunkan
baja sendiri. Yang Berhormat Timbalan Menteri bercakap tentang harga baja tidak dapat
dikawal. Akan tetapi apakah usaha kita untuk membangunkan baja kita sendiri bagi
mengatasi isu kebergantungan terhadap bahan import? Terima kasih.

Dato’ Sri Dr. Wee Jeck Seng: Terima kasih Yang Berhormat. Yang Berhormat
tadi saya sudah memberi penjelasan bahawa oleh sebab kelapa sawit ini untuk penuaian
ini, kebanyakan daripada pekerja asing adalah daripada negara sumbernya ialah
Indonesia. Selama ini, industri sawit kita atau pengusaha kita lebih untuk suka atau lebih
menerima pekerja asing dari Indonesia. Mereka mempunyai pengalaman terutama
Indonesia merupakan negara pengeluar sawit yang utama dan mereka memang
mempunyai penduduk atau pekerja yang ramai.

Akan tetapi, untuk negara lain setakat ini masih kita dapati bahawa mereka tidak
begitu minat. Ini sebab untuk membawa pekerja asing ke bidang ini juga, mesti pastikan
mereka mampu dan mereka minat serta mereka ingin menceburi dalam bidang tersebut.

Kedua, berkaitan dengan baja tadi, saya ambil maklumlah bahawa mesti ada
usaha supaya boleh dilakukan. Jadi, saya ambil maklum perkara ini supaya dibincangkan
di peringkat kementerianlah. Sekian, terima kasih.

Dato’ Sri Azalina Othman Said [Pengerang]: Ahli Yang Berhormat, sekarang
tamatlah sesi untuk waktu-waktu pertanyaan bagi Jawab Lisan pada hari ini. Terima kasih
semua Yang Berhormat. Usul Yang Berhormat Menteri.

[Sesi untuk Pertanyaan-pertanyaan bagi Jawab Lisan tamat]
