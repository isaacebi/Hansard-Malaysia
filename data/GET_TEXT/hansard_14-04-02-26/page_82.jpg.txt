72 DR.07.12.2021

Saya minta Yang Berhormat Menteri mengambil perhatian terhadap projek ini
supaya kerja menaik taraf dapat diselesaikan dengan secepat mungkin memandangkan
terdapat rungutan dan aduan terhadap keselamatan penduduk di sekitar kawasan serta
pengguna jalan raya.

Tuan Pengerusi, di atas kepesatan dan pertambahan penduduk di Kampung Maju
Jaya serta kawasan perindustrian di Seelong, Senai, terdapat keperluan bagi menaik taraf
jalan dari persimpangan Jalan Bunga Mawar, Kampung Maju Jaya ke jalan kawasan
perindustrian di Seelong, Senai ditambah kepada empat lorong bagi menjamin
keselamatan penduduk dan keselesaan pengguna jalan raya. Ini adalah disebabkan
keadaan jalan di situ yang begitu sempit, berdebu dan kotor dipenuhi tanah merah dan
kenderaan berat sering menggunakan jalan tersebut ke kawasan perindustrian.

Tuan Pengerusi, Jalan Sungai Tiram dari Kampung Oren ke Felda Ulu Tebrau
harus dinaik taraf kepada empat lorong oleh sebab aliran trafik semakin meningkat. Begitu
juga dengan Jalan Kong Kong dari Desa Rakyat ke Bandar Layang juga harus dinaik taraf
kepada empat lorong secepat mungkin oleh sebab aliran trafik yang sentiasa sesak.

Tuan Pengerusi, satu jejambat laluan interchange, dengan izin, harus dibina di
atas Jalan Puteri yang menghubungkan ke Jalan Kota Tinggi menghala ke Johor Bahru
oleh sebab kereta yang menghala ke Johor Bahru akan membuat pusingan U selepas
Taman Dato Chellam. Ini menyebabkan aliran trafik yang begitu sesak bagi jalan yang
menghala ke Kota Tinggi.

Akhirnya, Tuan Pengerusi, saya difahamkan Lebuh Raya Pasir Gudang dari susur
masuk dan keluar Lebuhraya Utara Selatan ke simpang Taman Tampoi Jaya, Jalan
Skudai akan ditambah kepada enam lorong di dalam Rancangan Malaysia Ke-12.

01630

Saya mohon Menteri mengesahkan kesahihan berita ini dan menyatakan bilakah
Lebuh Raya Pasir Gudang di bahagian ini akan diperuntukkan bajet bagi menaik taraf oleh
sebab masalah ini amat mendesak. Itu sahaja dari Tebrau. Terima kasih.

Tuan Pengerusi: Terima kasih Yang Berhormat Tebrau. Yang Berhormat
Jelutong, silakan.

4.30 ptg.

Tuan Sanisvara Nethaji Rayer a/l Rajaji [Jelutong]: Terima kasih Tuan
Pengerusi. Saya ingin menyentuh tiga perkara. Pertama, Butiran 80000 — Membina Jalan-
jalan Baru dan Butiran 81000 — Membina Jalan-jalan Baru (Projek Baru).

Saya ingin tanya, apakah rancangan untuk membina jalan-jalan baharu di Pulau
Pinang? Kita lihat di Pulau Pinang sudah pun dalam keadaan selalu sesak. Banyak juga
kenderaan yang masuk ke pulau, kenderaan dari negeri-negeri berdekatan dan juga kita
ihat bahawa kesesakan ini menjadi lebih teruk ketika hari Sabtu dan hari Ahad.

Jadi, semua inisiatif yang diambil oleh kerajaan negeri seperti membina paired
road, juga membina elevated highway, semua ini dilakukan oleh inisiatif kerajaan negeri.
Persoalan saya adalah apakah sumbangan ataupun rancangan JKR untuk membina
jalan-jalan baharu untuk menyelesaikan masalah kesesakan lalu lintas yang makin lama
makin teruk di Pulau Pinang?

Saya berharap sebagai seorang Wakil Rakyat dari Pulau Pinang, keluhan rakyat
Pulau Pinang dapat dibawa ke Dewan yang mulia ini, Timbalan Menteri akan mendengar
keluhan saya. Saya berharap dalam anggaran projek yang telah pun dibentangkan, sedikit
sebanyak akan dibelanjakan di Pulau Pinang bagi mengatasi masalah ini.

Kedua, bagi penunggang-penunggang motosikal. Saya ingin menyentuh Butiran
61000 — Naiktaraf Jalan-jalan, Butiran 60000 — Naiktaraf Jalanraya dan Laluan dan Butiran
71000 — Memperelok dan Membaikpulih Jalan.
