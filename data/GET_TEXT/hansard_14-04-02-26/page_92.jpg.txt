82 DR.07.12.2021

masalah banjir yang berlaku di Daerah Sik khususnya banjir yang telah berlaku di dalam
bangunan Sekolah Menengah Kebangsaan Gulau yang telah menyebabkan infrastruktur
bangunan tersebut telah rosak. la berpunca daripada sistem perparitan dan longkang
yang tersumbat serta parit yang sangat sempit.

Saya mohon agar pihak kementerian memberi perhatian bagi tujuan membaiki
sistem perparitan di sekolah ini bagi tujuan untuk menjaga keselamatan murid-murid dan
para guru serta melindungi harta benda sekolah. Kes ini telah berlanjutan sejak sekian
lama dan pada setiap kali banjir. Pada tahun ini sahaja, lebih tiga kali banjir berlaku di
kawasan sekolah ini.

Seterusnya Butiran 31000 -— Pembinaan Jalan dan Jambatan. Saya
membangkitkan pembinaan Jambatan Kuala Teloi, Sik yang menghubungkan Jalan Batu
Lima dan Parit Panjang. Soalan saya, bilakah ia akan dilaksanakan? Keadaan jambatan
ini kini yang sangat sempit dan sangat berbahaya kepada pengguna jalan raya, telah
berlaku kemalangan yang melibatkan motosikal dan kenderaan berat yang
mengakibatkan kemalangan maut. Saya pernah mengutarakan persoalan yang sama
ketika perbahasan belanjawan peringkat Jawatankuasa pada dua tahun yang lalu. Maka
saya memohon agar projek ini disegerakan secepat mungkin bagi memudahkan kerja-
kerja seharian dan laluan di jalan tersebut.

Seterusnya yang terakhir, Butiran 81000 — Membina Jalan-jalan Baru (Projek
Baru). Saya ingin bangkitkan berkaitan dengan pembinaan jalan baharu di antara Sik dan
Jeneri yang telah dirancang sebelum ini bagi tujuan menghubungkan penduduk-penduduk
di pekan Sik ke Kampung Jeneri dan sekitarnya. Bilakah projek pembinaan ini akan
dilaksanakan? Saya mohon perlu disegerakan supaya memudahkan lagi penduduk untuk
berulang alik dari pekan Sik ke Jeneri bagi tujuan merancakkan kegiatan harian termasuk
penoreh-penoreh getah, para peniaga, kakitangan awam yang berulang alik ke sekolah-
sekolah, seterusnya penduduk di sekitar termasuk untuk urusan-urusan di pejabat-pejabat
kerajaan di pekan Sik.

Selain itu, saya juga mohon agar lampu-lampu jalan yang diselia oleh JKR di
sepanjang Jalan Jeniang ke Kota Aur, Sik diselenggarakan dan dilihat mungkin ada yang
telah rosak. Ini kerana keadaan ini menyebabkan jalan yang sangat gelap pada malam
hari dan ia telah membahayakan penduduk dan pengguna jalan raya tersebut. la perlu
dilihat segera oleh pihak Jabatan Kerja Raya khususnya di daerah Sik. Tuan Pengerusi,
sekian terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Sik. Sekarang saya menjemput Yang Berhormat Balik Pulau, kemudian yang terakhir
Yang Berhormat Baling. Sila Yang Berhormat Balik Pulau.

Tuan Muhammad Bakhtiar bin Wan Chik [Balik Pulau]: Terima kasih pada...
Tuan Karupaiya a/l Mutusami [Padang Serai]: Padang Serai.

Tuan Pengerusi [Dato’ Mohd Rashid Hasnon]: Sila Yang Berhormat Balik
Pulau dahulu.

5.15 ptg.

Tuan Muhammad Bakhtiar bin Wan Chik [Balik Pulau]: Terima kasih kepada
Tuan Pengerusi. Assalamualaikum warahmatullahi wabarakatuh.

Saya mulakan dengan Butiran B.43 Butiran 31000 — Pembinaan Jalan dan
Jambatan. Saya ingin menyentuh tentang jejambat pintasan untuk penduduk Kampung
Seronok. Isu ini saya telah bangkitkan beberapa kali kerana jalan ini kerap kali berlaku
kemalangan dan melibatkan penduduk di sekitar kawasan tersebut. Kampung Seronok ini
merupakan kampung yang pernah jadi Kampung Terbaik di Malaysia.

Jadi, saya minta supaya pihak KKR mengambil tindakan dengan kerjasama-
Pejabat Parlimen pun telah membina bonggol jalan, namun hal ini tidak menyelesaikan
masalah sepenuhnya.
