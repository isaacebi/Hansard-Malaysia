70 DR.07.12.2021

Pengkalan Kubor — Tak Bai serta Jambatan Kedua Rantau Panjang — Golok ini sudah
diputuskan sejak tahun 2012 apabila Malaysia dan Thailand menandatangani Perjanjian
Kerjasama Joint Development Strategy.

Malahan, saya difahamkan pihak Jabatan Kerja Raya sendiri telah melaksanakan
kajian kebolehlaksanaan (feasibility study) terhadap pembinaan jambatan tersebut pada
tahun 2012. Namun, saya tidak pasti status pembinaan jambatan tersebut sehingga kini.
Oleh itu, saya mohon kementerian menjelaskan mengenai pembinaan Jambatan
Pengkalan Kubor — Tak Bai ketika ini. Jika ia belum dilaksanakan, apakah kekangan yang
ada? Jika sedang dalam pembinaan, bilakah jangkaan ia siap sepenuhnya?

01620

Masih di bawah butiran yang sama. Saya ingin bertanya mengenai perkembangan
terkini pembinaan Lebuh Raya Pantai Timur (LPT) Fasa 3 yang menghubungkan
Gemuruh, Kuala Terengganu sehingga ke Pangkalan Kubor, Tumpat. Saya
mengharapkan agar kementerian dapat berusaha memastikan pembinaan LPT3 ini
mengikut jadual yang ditetapkan.

Seterusnya, yang terakhir, Butiran 040300 — Cawangan Kejuruteraan Cerun.
Saya mengambil kesempatan mengucapkan takziah kepada semua mangsa tanah runtuh
di KM27.1 Jalan Simpang Pulai, Cameron Highlands. Kejadian tanah runtuh bukanlah kali
pertama berlaku dalam negara. Sudah tentu kebimbangan masyarakat awam terhadap
kejadian begini sangat berasas.

Saya ingin bertanya, apakah suatu siasatan menyeluruh akan dilakukan
melibatkan kepakaran cerun dan sebagainya bagi mengelak kejadian sebegini berulang
pada masa akan datang? Apakah kementerian akan mempunyai satu mekanisme
ataupun polisi yang jelas terhadap kejuruteraan cerun khususnya di jalan raya yang
berisiko tanah runtuh? Apakah sistem pengurusan dan keselamatan cerun sentiasa
dikemas kini serta sejauh mana sistem ini diaplikasikan dengan memastikan cerun-cerun
dalam negara ini selamat? Terima kasih.

Tuan Pengerusi: Terima kasih Yang Berhormat Tumpat. Yang Berhormat Kapar.
Silakan.

4.21 ptg.

Dato’ Abdullah Sani bin Abdul Hamid [Kapar]: Assalamualaikum
warahmatullahi wabarakatuh Tuan Pengerusi kerana memberikan izin saya
membicarakan soal Kementerian Kerja Raya.

Pertama, saya ingin menyinggung Butiran 60000 — Naiktaraf Jalanraya dan
Laluan yang telah diperuntukkan RM329,700,000. Sepanjang perjalanan 52 kilometer
dari Klang ke Meru, dari Klang ke Kapar, keperluan itu sudah nampak kebaikan dan
penambahbaikan. Akan tetapi, tidak menyeluruh. Jadi, saya minta supaya ia dilaksanakan
dengan menyeluruh antara lingkaran 52 kilometer itu supaya jalan-jalan itu tidak
mengganggu ketenteraman pemandu-pemandu yang menggunakan jalan-jalan tersebut.

Keduanya, saya juga ingin menyinggung iaitu Butiran 020000 — Pembangunan
Infrastruktur Jalan dan Pembangunan Industri Pembinaan yang telah diperuntukkan
RM55,994,400. Kemudian saya hendak tanya jalan raya yang melibatkan Klang ke
Pelabuhan Klang, dari Klang melalui Kapar ke Pelabuhan Klang. Kedapatan jalan yang
sungguh meruncingkan. la tidak boleh dikompromikan sebab ia digunakan oleh banyak
lori-lori besar yang telah mencacatkan jalan raya.

Jadi, kecacatan itulah yang menyebabkan rintihan dan tangisan ramai mereka
yang terlibat secara langsung yang menggunakan laluan itu. Laluan ini telah pun
disuarakan di peringkat Dewan Undangan Negeri oleh sahabat saya, Yang Berhormat
Pelabuhan Klang yang begitu kecewa dengan ketidakselesaan jalan yang begitu
memudaratkan penduduk di sekitar DUN Pelabuhan Klang.

Jadi, saya ingin mendapat maklumat daripada kementerian, apakah perlu boleh
disegerakan untuk ditambahbaikkan supaya tidak ia menjadi bebanan baharu kepada
