62 DR.07.12.2021

di Sarawak. Jumlah anggaran harga projek adalah sebanyak RM942 juta, tetapi kali ini
telah dihilangkan begitu sahaja. Saya hendak tanya, apakah sebab RM942 juta ini, projek
yang melibatkan RM942 juta ini dihilangkan begitu sahaja? Adakah jalan-jalan di Sarawak
sudah pun sempurna dan tidak perlu dinaiktarafkan?

Butiran seterusnya adalah 41000 — Kajian Kemungkinan Jalan, feasibility study
ditambah dari RM3 juta kepada RM7 juta. Namun apabila saya meneliti belanjawan kali
ini, peruntukan untuk pembinaan jalan-jalan baharu telah dipotong secara drastik untuk
tahun 2022. Saya ambil contoh, Butiran 80000 — Membina Jalan-jalan Baru, telah
dikurangkan dari RM64 juta kepada RM40 juta. So, kalau projek untuk pembinaan jalan-
jalan baharu dikurangkan, apa sebab peruntukan untuk kajian kemungkinan jalan itu
ditambah?

Seterusnya, perkara terakhir adalah saya hendak tanya apakah progress untuk
Lebuhraya Pan Borneo? Ini sebab kalau kita kaji balik, didapati bahawa setiap tahun
perbelanjaan sebenar untuk Lebuhraya Pan Borneo adalah lebih rendah daripada bajet
sejak tahun 2018. Setiap tahun diberi bajet RM2 bilion, tetapi perbelanjaan sebenar pada
tahun 2018 RM1.7 bilion, 2019 RM1.19 bilion, 2020 RM1.35 bilion dan untuk tahun 2021,
anggaran dipinda adalah RM1.4 bilion. Apakah sebab dan apakah progress Lebuhraya
Pan Borneo ini? Tuan Pengerusi, itu sahaja yang saya hendak sampaikan. Terima kasih.

Tuan Pengerusi: Terima kasih Yang Berhormat Tanjong Malim. Saya jemput
Yang Berhormat Jerantut.

3.46 ptg.

Dato’ Haji Ahmad Nazlan bin Idris [Jerantut]: Bismillahi Rahmani Rahim.
Assalamualaikum warahmatullahi wabarakatuh, salam sejahtera. Terima kasih Tuan
Pengerusi untuk beri saya ruang pada petang ini. Sedikit sahaja, pertamanya butiran
P.02800 — Memperbaiki, Mengganti dan Menaikkan Taraf Jalan dan Jambatan. Saya
hendak merujuk kepada Jalan FT234, Jalan Batu Embun sempadan Kuala Lipis.

Saya ingin bertanya kepada pihak Kementerian Kerja Raya, apakah ada
peruntukan di bawah peruntukan kementerian ini untuk menyelenggarakan jalan ini
terutamanya dari segi jambatan kerana saya melihat kepada keperluan melihat semula
jambatan ini perlu diganti kerana salah satunya strukturnya telah pun lama dan
kenderaan-kenderaan terlalu berat melalui kawasan tersebut. Ada juga kawasan-kawasan
terutamanya lorong mendaki bukit yang begitu berbahaya kepada pengguna.

Jalan ini penting untuk makluman Yang Berhormat Menteri, kerana ia jalan utama
bagi penduduk di kawasan daerah Lipis untuk menghubungi ke Kuantan sebagai ibu
negeri. Laluan ini juga dilalui juga oleh Yang Amat Berhormat Menteri Besar Pahang. Jadi,
daripada segi keselamatan jalan ini perlu diambil kira. Saya hendak menarik perhatian
pada perbahasan ini agar pihak kementerian memberikan peruntukan yang sewajarnya
kepada jalan ini terutama daripada segi kawasan-kawasan yang bahaya seperti selekoh
yang saya pasti kurang tanda-tanda keselamatan.

Butiran yang kedua saya hendak sentuh ialah P.61000 — Naiktaraf Jalan-jalan. Di
bawah butiran ini, saya suka menarik perhatian kementerian lagi kepada jalan FT1508,
Jalan Sungai Retang-Padang Piol. Tuan Pengerusi, saya hanya fokus kepada daerah
sahaja iaitu Parlimen Jerantut mengenai penyelenggaraan jalan-jalan ini. Ini kerana untuk
makluman Ahli-ahli Yang Berhormat, Jalan FT 1508 ini sering kali saya bangkitkan. Setiap
kali bajet, setiap kalilah saya bangkitkan.

Maknanya sudah lapan tahun ini, saya memang sering kali bawa. Ini kerana ini
jalan yang penting bagi penduduk di kawasan DUN Tahan terutamanya dan di kawasan
ini ada jumlah penduduk lebih kurang 20,000 orang. la menghubungkan pusat peranginan
yang terkemuka iaitu Taman Negara. Kehadiran para pelancong luar, sebelum COVID-19
memang banyak pelancong luar negara yang datang. Jadi, mereka pernah terkandas
kerana laluan ini ditenggelami banjir.

Saya hanya memohon untuk menaik aras sahaja kerana jalan ini setiap tahun
akan ditenggelami apabila berlaku kenaikan paras air sungai. Bila ini berlaku,
