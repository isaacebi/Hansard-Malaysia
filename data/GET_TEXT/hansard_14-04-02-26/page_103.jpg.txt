DR.07.12.2021 93

Kerja-kerja pembinaan bagi tiga pakej kerja baru yang melibatkan laluan daripada
Sandakan mile 32 sehingga Sungai Bauto juga telah bermula pada Oktober tahun ini dan
dijangkakan siap pada Oktober 2024. Manakala satu buah pakej kerja baru yang
melibatkan laluan daripada Serusuk ke Pituru pula telah diperuntukkan di dalam Rolling
Plan Pertama, Rancangan Malaysia Yang Kedua Belas, dan dijangka akan ditender pada
suku tahun pertama 2022.

Ini merupakan tambahan kepada bajet untuk Lebuhraya Pan Borneo Sabah. Ini
menjadikan keseluruhan 16 buah pakej kerja yang akan dilaksanakan buat masa ini dan
kos keseluruhan sebanyak RM10.849 bilion.

Bagi projek Lebuhraya Pan Borneo Sarawak pula...

Tuan Chan Foong Hin [Kota Kinabalu]: Ya Yang Berhormat Menteri. Kota
Kinabalu. Ya soalan saya, kerana Yang Berhormat Menteri KKR pernah jawab di Dewan
yang mulia ini bahawa kerajaan akan mengkaji selidik, apakah cara yang lebih baik untuk
menyegerakan pembinaan lebuh raya ini sama ada PFI yang selalu yang dikatakan oleh
Yang Berhormat Kinabatangan, atau cara konvensional sekarang, ataupun balik kepada
cara yang menggunakan Danalnfra untuk mendapatkan bon dan sukuk, so, apakah solusi
sekarang?

Datuk Mohd Azis bin Jamman [Sepanggar]: Yang Berhormat Menteri,
berkaitan. Dari Sepanggar. Okey, dalam soalan saya, saya ada bertanya dengan Yang
Berhormat Menteri berkenaan dengan — saya dimaklumkan bahawa Sarawak telah pun
diterbitkan bon ataupun sukuk bagi kerja-kerja mempercepatkan penyiapan pelaksanaan
projek Pan Borneo. Tetapi saya difahamkan di Sabah tidak.

Sebab itu kita ingin bertanyalah Yang Berhormat selaku Ahli Parlimen daripada
yang berasal dari Sabah, kita ingin bertanya apa sebab Sabah tidak disediakan bon
ataupun sukuk bagi melaksanakan dan mempercepatkan projek Pan Borneo yang telah
pun berlarutan sejak sekian lama ini.

Jadi saya harap Yang Berhormat Menteri dapat menjawab soalan ini. Terima
kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Sepanggar. Sila.

Datuk Arthur Joseph Kurup: Okey terima kasih. Sebenarnya tujuan project
delivery partner ataupun PDP diwujudkan dahulu adalah untuk berfungsi sebagai one-
stop center untuk melaksanakan perolehan dan bertanggungjawab terhadap keseluruhan
projek itu. Jadi apabila project delivery partner itu telah dibatalkan oleh Kerajaan Pakatan
Harapan dan juga Warisan, maka terdapat implikasi dia. Yang pertama merupakan
perubahan pentadbiran projek, dan perubahan kontrak, dan yang kedua ini memerlukan
penambahbaikan kapasiti JKR Sabah, dan juga Sarawak. Jadi ini antara sebab yang telah
melambatkan proses pembinaan Lebuhraya Pan Borneo di Sabah.

Tuan Sanisvara Nethaji Rayer a/l Rajaji [Jelutong]: Minta penjelasan bagi
pihak rakan-rakan kita. Siapa yang batalkan, projek apa yang dibatalkan oleh Kerajaan
Pakatan Harapan dan Warisan, boleh dijelaskan sekali lagi?

Tuan Pengerusi [Dato' Mohd Rashid Hasnon]: Minta penjelasan. Sila.
1800

Datuk Arthur Joseph Kurup: Saya telah katakan tadi, itu struktur project delivery
partner (PDP), sistemnya yang telah dibatalkan, bukan projek yang dibatalkan. Maka
dengan itu, sekarang kita sedang mencari kaedah yang terbaik untuk memastikan bahawa
Lebuhraya Pan Borneo Sabah ini dapat disiapkan. Pertama, kerajaan telah mewujudkan
satu jawatankuasa bersama di antara Kementerian Kewangan, EPU dan juga KKR dan
jawatankuasa ini akan mengkaji kaedah yang terbaik untuk memastikan bahawa
Lebuhraya Pan Borneo Sabah Fasa 1 dapat disiapkan dalam masa yang paling singkat.
Jadi, antara cadangan yang telah disebut adalah PFI dan kemungkinan itu juga akan
dipertimbangkan oleh jawatankuasa tersebut.
