DR.07.12.2021 47

01440

Bagaimanakah kementerian akan melaksanakan dasar-dasar dan pelan strategik
penting kementerian dengan peruntukan yang telah dikurangkan dari tahun 2021? Terima
kasih Tuan Pengerusi.

Tuan Pengerusi [Dato' Mohd Rashid Hasnon]: Terima kasih Yang Berhormat
Dungun. Seterusnya saya jemput Yang Berhormat Bukit Bendera.

2.40 ptg.

Tuan Wong Hon Wai [Bukit Bendera]: Terima kasih Tuan Pengerusi. Saya juga
turut ingin menyertai perbahasan untuk Peringkat Jawatankuasa Kementerian
Perdagangan Antarabangsa dan Industri.

Butiran 020700 — Perbadanan Produktiviti Malaysia (MPC). Saya perhatikan
terdapat penurunan peruntukan daripada RM41 juta pada tahun 2021, dikurangkan
kepada RM39 juta. Akan tetapi pada hakikatnya, apabila saya imbas kembali buku-buku
bajet yang lama, sebenarnya sebelum ini tahun 2020 sebanyak RM28 juta naik kepada
RM41 juta sekarang turun kepada RM39 juta. Saya hendak tanya, minta penjelasan Yang
Berhormat Menteri.

Berkenaan dengan perkara ini, Malaysia telah jatuh dari tangga ke-22 pada tahun
2019 ke tangga ke-27 pada tahun 2021 dalam indeks International Institut of Management
Development (IMD) Global Competitiveness Index, dalam Indeks Daya Saing Global.
Apakah usaha oleh kerajaan untuk memperbaiki Indeks Daya Saing Global ini? Ini kerana
dalam buku ini telah diadakan sasaran dan sebagainya.

Tuan Pengerusi, perkara kedua yang saya bangkitkannya ialah Butiran 99000 —
Aeroangkasa. Saya perhatikan terdapat satu anggaran yang agak besar anggaran harga
projek RM1.1 bilion dan tahun 2020 dianggarkan atau dibajetkan RM6O juta.

Saya ingin memohon penjelasan Yang Berhormat Menteri, sama ada peruntukan
tersebut bertujuan untuk sesuatu bangunan yang baharu dan sekiranya bangunan baharu
apakah lokasi serta butiran-butiran begini kerana projek aeroangkasa telah disenaraikan
sebagai satu projek yang berpotensi di RMKe-12 khasnya telah dinyatakan luar kawasan
negeri Selangor dan Pulau Pinang. Minta Yang Berhormat Menteri untuk berikan butiran
tentang Industri Aeroangkasa?

Butiran 020000 — Pembangunan Industri dan Daya Saing. Bersama juga dengan
Butiran 040000 — Pengukuhan Pelaburan Berkualiti. Saya memohon penjelasan Yang
Berhormat Menteri apakah strategi kerajaan untuk merancakkan pertumbuhan industri
semikonduktor di Pulau Pinang dan dalam masa COVID-19 dan pasca COVID-19 industri
healthcare manufacturing, pembuatan berkenaan dengan industri kesihatan di Pulau
Pinang? Apakah insentif yang diberikan dalam menggalakkan pertumbuhan industri ini?
Apakah inisiatif MIDA dalam perkara ini?

Seterusnya, Butiran 050600 — InvestKL. Tadi telah Ahli Parlimen Bangi telah
nyatakan tentang China Special Channel berkenaan dengan sebelum ini ditempatkan di
InvestKL tetapi sekarang ini diallhkan kembali kepada MIDA.

Saya hairan juga kerana kita telah melantik beberapa duta khas, Yang Berhormat
Bintulu Duta Khas ke People’s Republic of China dan saya ingin menanyakan Yang
Berhormat Menteri, apakah bidang tugas dia? Ini kerana kelmarin beliau juga bertanding
DUN di Sarawak. Apakah kehebatan beliau? Boleh menjadi, menjawat jawatan Ahli
Parlimen, pada masa yang sama Duta Khas ke China bertaraf Menteri. Sekarang pula
meminta untuk kerja sebagai Ahli Dewan Undangan Negeri Sarawak? Negeri pun boleh,
Parlimen pun boleh, antarabangsa beliau juga—

So, bagaimana beliau boleh? Apakah sumbangan duta-duta khas bukan sahaja
beliau, Yang Berhormat Serian, Duta Khas Asia Timur, Yang Berhormat Maran, Timur
Tengah dan MIC Presiden, Asia Selatan.
