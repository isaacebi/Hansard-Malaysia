78 DR.16.11.2021

Dato’ Dr. Xavier Jayakumar a/l Arulanandam [Kuala Langat]: Terima kasih.
Saya ingat kita ada masalah yang besar antara pembayaran Joan dan geran kepada
negeri-negeri untuk mengatasi masalah air di negeri masing-masing. Pendekatan saya
ialah kalau boleh, ini kena diambil alih oleh kementerian untuk kita pastikan bahawa air di
dalam negeri ini adalah suatu sistem yang baik.

Dari segi pemberian /oan itu, saya minta kalau boleh kementerian terus buat
sahaja program-program yang berkenaan di dalam negeri melalui kementerian. Ini yang
lebih baik, dan juga kita boleh tahu macam mana mereka melakukan sesuatu.

Akan tetapi Yang Berhormat Timbalan Menteri, saya hendak tanya juga; NRW
kita tinggi. Macam Kedah tadi 44 percent dan sebagainya. Adakah kita hendak berbelanja
untuk mengatasi NRW ataupun kita hendak binakan laluan-laluan baharu untuk atasi
masalah ini? These are two schools of thought yang kita boleh gunakan atas tentang isu
ini.

Lagi satu soalan Yang Berhormat Timbalan Menteri saya hendak tanya, /f you
have answered this, | am sorry. Adakah kerajaan akan lanjutkan Projek Langat 2, Fasa 2
yang kita telah ada peruntukan dan kita akan teruskan agar bekalan air mencukupi dalam
kawasan Wilayah Persekutuan dan Selangor; nombor satu. Nombor dua, program yang
dianjurkan oleh negeri Selangor sekarang dalam Rasau Water Plant ini, sememangnya
perbelanjaan yang besar. Adakah kementerian telah buat kajian ke atas ujian ini dan juga
adakah kita hendak bagi lesen melalui SPAN untuk mereka teruskan? Apa yang saya
tahu, keadaan Rasau 2 ini, airnya diambil dari Sungai Klang. As you know, Sungai Klang
is one of the most polluted rivers that we have.

01640

Dia punya harga ataupun hasilnya yang kita akan dapat akhir sekali akan
bebankan rakyat negeri Selangor sebab dia akan bayar lebih untuk air di dalam kawasan.
Minta penjelasan Yang Berhormat Menteri. Terima kasih.

Dato’ Mansor bin Othman: Terima kasih Yang Berhormat sebagai mantan Yang
Berhormat Menteri juga, tentu berpengetahuan dalam isu yang dibangkitkan oleh Yang
Berhormat tadi. Saya bersetuju tadi isu geran dan Joan ini mungkin kerajaan akan
mengambil perhatian tentang perkara ini untuk hala tuju masa hadapan.

Berkenaan dengan NRW yang tinggi ini seperti yang saya sebutkan tadi isu
masalah paip, baharu-baharu ini ada inisiatif untuk diwujudkan satu common trenching di
akan dapat menangani isu masalah piping ini untuk menjawab persoalan NRW kerana
berpunca daripada paip yang lama.

Tuan Yang di-Pertua: Yang Berhormat, Menteri Dalam Negeri sudah tunggu
lama. So boleh jadi beliau pun kena keluar, ada tugas luar Dewan, staf kementerian pun
boleh jadi ada kerja hendak kena buat. So, macam mana?

Dato’ Mansor bin Othman: Yang Berhormat Menteri kuarantin... [Disampuk]
Tuan Yang di-Pertua, kalau izinkan saya teruskan sedikit lagi dalam masa yang singkat
ini. Yang Berhormat Labuan tidak adakan?

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, saya
telah tunggu lama isu banjir di kawasan saya.

Dato’ Mansor bin Othman: Ya, saya akan sampai. Okey. Yang Berhormat
Labuan tidak ada.

Tuan Sanisvara Nethaji Rayer a/l Rajaji [Jelutong]: Oleh sebab itu Tuan Yang
di-Pertua, saya tidak bangkitkan isu standing order tetapi pilihan raya di Melaka ini telah
menyebabkan seluruh kerajaan cacamerba. PAS UMNO, UMNO PAS, BERSATU semua
pergi sana berkempen sampai... [Pembesar suara dimatikan]

Tuan Yang di-Pertua: Yang Berhormat tolong, duduk.

Tuan Sanisvara Nethaji Rayer a/l Rajaji [Jelutong]: Minta rakan saya jawab.
