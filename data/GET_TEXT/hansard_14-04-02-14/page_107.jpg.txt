DR.16.11.2021 97

dengan teknologi tersebut tidak boleh kita gunakan tanpa kebenaran daripada pihak
pembekal asing itu. Contohnya, untuk pesawat pejuang yang kita beli dari luar negara
Amerika Syarikat contohnya. Jadi, apa pandangan Yang Berhormat Menteri?

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Jerlun.

Dato Sri Alexander Nanta Linggi: Yang Berhormat Jerlun ini memang kita
ketahui, kita ambil kira. Jadi pandangan saya Tuan Yang di-Pertua, buat masa sekarang
mungkin saya tak dapat untuk memberi - saya rasa seterusnya yang sangat sempurna.
Kalau boleh Yang Berhormat Jerlun izinkan saya buat respons kepada apa yang ditanya
oleh Yang Berhormat Jerlun secara bertulis untuk lebih adil kepada Yang Berhormat
Jerlun yang bertanya tentang perkara ini.

Saya teruskan. Tuan Yang di-Pertua di kesempatan ini saya ingin mengucapkan
terima kasih kepada Ahli-ahli Yang Berhormat yang telah mengambil bahagian dalam
perbahasan pada kali ini. Saya percaya pandangan dan cadangan Ahli Yang Berhormat
dapat membantu memperkukuhkan lagi dasar dan tanggungjawab yang telah
diamanahkan kepada kementerian ini untuk dilaksanakan.

01750

Mudah-mudahan setiap perkara yang dibahaskan pada hari ini akan membawa
keberkatan kepada kita semua. Marilah sama-sama kita berusaha untuk memastikan
setiap inisiatif program, malah peruntukan yang telah digariskan dalam Bajet 2022 ini.
Dilaksanakan dengan penuh ikhlas, dedikasi serta berlandaskan semangat Keluarga
Malaysia. Sekian, Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri Perdagangan Dalam Negeri dan Hal Ehwal Pengguna. Seterusnya,
saya ingin menjemput Yang Berhormat Menteri Perusahaan, Perladangan dan Komoditi
menjawab, 40 minit.

5.52 ptg.

Menteri Perusahaan, Perladangan dan Komoditi [Datuk Dr. Hajah Zuraida
binti Kamaruddin]: Bismillahi Rahmani Rahim. Alhamdulillah. Tuan Yang di-Pertua, saya
lihat ramai yang tak ada kerana pagi ini, saya sudah jawab soalan dalam MQT dan juga
soalan dalam lisan. Never mind, saya akan check sama ada mereka ada di sini. Namun
demikian, saya ingin memberikan sedikit hala tuju yang akan dibuat oleh Kementerian
Perusahaan, Perladangan dan Komoditi.

Melihatkan bahawa kami juga tidaklah berasa sedih apabila Kementerian
Kewangan tidak memberi tambahan bajet kepada Kementerian Perusahaan, Perladangan
dan Komoditi. Namun begitu, kita faham kerana Kementerian Perusahaan, Perladangan
dan Komoditi ini adalah kementerian yang business driven, yang mana ada enam agensi
yang kita letakkan, yang ada di bawah kementerian ini agar melaksanakan kerja-kerja
ataupun pasaran-pasaran komoditi untuk meletakkan hasil kepada negara.

Jadi, apa yang saya hendak tegaskan di sini bahawa kementerian ini satu
kementerian yang sangat penting kerana ianya menjana pendapatan ke dalam negara
dan ia menjana ekonomi. Tanpa usaha yang lebih gigih untuk memulihkan ekonomi
negara, maka ianya tidak akan dapat membantu program pemulihan negara.

Jadi oleh itu, kementerian ini komited untuk pastikan bahawa walaupun bajet tidak
ditambah tetapi insya-Allah dengan inisiatif-inisiatif lain, R&D dan marketing planning yang
lebih efektif, promosi yang lebih efektif dan perancangan yang lebih gitu. Insya-Allah,
kementerian ini akan dapat menambahkan pendapatan negara.

Apa yang saya hendak ceritakan di sini juga adalah walaupun dalam pandemik
ini, dalam dua tahun ini, kementerian ini telah membawa peningkatan pendapatan kepada
negara hampir 30 peratus dari tahun 2020. Jadi, daripada RM132 bilion insya-Allah akan
mencecah sampai hampir RM200 bilion. Jadi, ini satu pencapaian dan saya ucapkan
terima kasih kepada pekebun-pekebun kecil getah, sawit dan juga kayu-kayan, kenaf,
