DR.16.11.2021 117

keluarga dan masyarakat selari dengan tema bajet “Keluarga Malaysia, Keluarga
Makmur’.

KPWKM sentiasa memastikan perkhidmatan perlindungan seperti penyediaan
tempat selamat serta Perintah Perlindungan Kecemasan dapat diakses oleh mangsa
keganasan rumah tangga bagi menjarakkan mangsa daripada pelaku untuk mengelakkan
kejadian tersebut terus berlaku. Pada ketika ini, terdapat dua tempat berlindung di bawah
Jabatan Pembangunan Wanita untuk menempatkan mangsa keganasan rumah tangga
iaitu di Kota Kinabalu dan juga Kelantan.

Selain ini, inisiatif dalam memastikan mangsa dalam keganasan rumah tangga
mendapat perlindungan sementara adalah melalui kerjasama KPWKM dan Jabatan
Agama Islam Wilayah Persekutuan yang telah mewujudkan pusat transit keganasan
rumah tangga di masjid. Masjid sebagai pusat transit berfungsi untuk menyediakan tempat
berlindung untuk mangsa keganasan rumah tangga dengan cepat. Masjid juga akan
menjadi pusat rujukan bagi/untuk mangsa keganasan rumah tangga mendapatkan
pertolongan daripada segi khidmat psikososial serta sebagai pusat aduan keganasan
rumah tangga.

Projek rintis telah dilaksanakan di masjid WPKL dan Masjid Al-Ghufran Taman
Tun Dr. Ismail, manakala 12 pusat aduan dan khidmat kaunseling turut disediakan di
masjid-masjid seperti berikut:
i) Masjid Al-lmam Al-Ghazali, Manjalara Kepong;
ii) Masjid Al-Qurtubi di Sri Segambut;
iii) Masjid Amru di Bandar Baru Sentul;
iv) Masjid Salahuddin Al-Ayyubi di Taman Melati;
v) Masjid Al-lmam Ash-Shafie Taman Maluri;
vi) Masjid Ar-Rahimah Kampung Pandan;
vii) Masjid Jamiul Ehsan Setapak;
viii) | Masjid Abu Ubaidah Al-Jarrah Taman Sri Rampai;
ix) Masjid Al-Mugarrabin di Bandar Tasik Selatan;
x) Masjid Az-Zubair |bnu Awwam di Cheras;
xi) Masjid Ar-Rahman Jalan Pantai Baru; dan,

i) Masjid Ikhlasiah Jalan Pantai Dalam.

Kementerian melalui Jabatan Pembangunan Wanita juga turut melaksanakan
program advokasi gender untuk memberikan kesedaran kepada masyarakat mengenai
peranan lelaki. Bukan sekadar kerana peranan wanita dalam kita bersama-sama
membangun dan memperkasakan keluarga, masyarakat dan juga negara.

Program ini menyasarkan penglibatan peserta lelaki dan wanita yang mana
sehingga 12 November 2021, sebanyak 131 program berkaitan advokasi gender telah
diadakan oleh JPW di seluruh negara, melibatkan 60,649 orang peserta. Program-
program seumpamanya akan digiatkan lagi pada masa-masa yang akan datang.

LPPKN turut memasukkan input mengenai tanggungjawab suami dan lelaki
dalam Kursus Pra Perkahwinan Smart Start 2.0 dan pemantapan perkahwinan yang
dilaksanakan. LPPKN juga telah melaksanakan program pendidikan keibubapaan seperti
Program lIlmu  Keluarga@LPPKN, Parenting@Work, SMARTbelanja@LPPKN,
Pendidikan Keselamatan Keluarga dan Anak (PEKA) dengan pendekatan secara hibrid.
Dari tahun 2020 sehingga Julai 2021, sebanyak 234 program pendidikan keibubapaan
dan kekeluargaan dilaksanakan dengan penglibatan seramai 16,430 orang ibu bapa yang
terlibat.
