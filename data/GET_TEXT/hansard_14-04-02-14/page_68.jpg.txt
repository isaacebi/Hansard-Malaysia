58 DR.16.11.2021

di mana ada agensi daripada Kerajaan Persekutuan yang ingin memperluaskan kegiatan
dan programnya di Sabah ditolak oleh kerajaan negeri. Sebagai contoh, Lembaga Nanas
dan sebagainya.

Di bawah kepimpinan Yang Berhormat selaku Menteri Pertanian dan Industri
Makanan Malaysia ini, bagaimanakah sebaik-baik mungkin perhubungan di antara
agensi-agensi di Kerajaan Negeri Sabah dan Persekutuan ini yang sebaik-baik mungkin
supaya kita dapat memaksimumkan bukan sahaja peruntukan daripada Kerajaan
Persekutuan tetapi strategi-strategi yang Yang Berhormat menyatakan ini dapat
dimanfaatkan sebaik-baik mungkin?

Yang terakhir saya ingin bertanya Yang Berhormat, kita telah mencadangkan...

Datuk Seri Dr. Ronald Kiandee: Tidak payah berucap panjang-pajang, Yang
Berhormat.

Datuk Seri Panglima Wilfred Madius Tangau [Tuaran]: Bukan. Ini pertanyaan
sahaja ini sebab ini...

Datuk Seri Dr. Ronald Kiandee: Kalau pertanyaan, pendeklah.

Datuk Seri Panglima Wilfred Madius Tangau [Tuaran]: Tapi ini perkara besar
yang kita ceritakan ini. Yang kedua yang saya ingin tanya kepada Yang Berhormat ialah
kita telah cadangkan supaya sedikit sahaja peruntukan untuk hal meningkatkan lagi
makanan dan juga pemasaran produk-produk pertanian dari Sabah untuk dieksport
khusus ke Semenanjung Malaysia sebagai satu langkah untuk menangani_hal-hal
berkaitan dengan...

Datuk Seri Dr. Ronald Kiandee: What you have spoken, | have that in my
answers later.

Datuk Seri Panglima Wilfred Madius Tangau [Tuaran]: Ya, tapi kenapa
peruntukan itu tidak dipersetujui oleh pihak kerajaan apabila kita mencadangkan RM30
juta sahaja, Yang Berhormat?

Datuk Seri Dr. Ronald Kiandee: Saya rasa Yang Berhormat maklum tentang
kekangan agensi-agensi persekutuan untuk dipanjangkan di negeri Sabah disebabkan
adanya Perjanjian 63. Contoh baik adalah Lembaga Nanas yang saya telah cuba sejak
setahun yang lalu duduk di kementerian ini tetapi masih mendapat halangan daripada
kepimpinan kerajaan negeri disebabkan oleh Perjanjian 63. Akan tetapi, ia tidak
menghalang untuk kita memanjangkan perkhidmatan Lembaga Nanas Malaysia dan
menyalurkan peruntukan daripada Lembaga Nanas Malaysia ini untuk kepentingan
pengusaha-pengusaha nanas di negeri Sabah.

Begitu juga soal kuasa Ketua Pengarah Perikanan untuk memberi lesen
perikanan laut dalam. la telah juga dalam kerajaan yang ada sekarang ini, kepimpinan
kerajaan yang ada sekarang, kuasa Ketua Pengarah Perikanan telah juga diturunkan atas
dasar empowerment antara Kerajaan Persekutuan dengan kerajaan negeri. Kuasa Ketua
Pengarah Perikanan diturunkan kepada pengarah-pengarah perikanan negeri Sabah bagi
mereka untuk mengurus dan juga meluluskan permohonan-permohonan lesen perikanan
laut dalam.

Itu. merupakan pendekatan-pendekatan yang telah diambil oleh kerajaan
kepimpinan yang ada sekarang ini bagi manfaat rakyat Malaysia yang ada di negeri
Sabah. Saya yakin bahawa usaha ini adalah satu usaha yang berterusan dan tentu sekali
kita akan dapat melihat pelbagai lagi manfaat daripada jabatan/agensi persekutuan untuk
rakyat Malaysia yang berada di negeri Sabah.

Berkenaan dengan isu jawatankuasa bersama persekutuan dengan negeri. Bagi
menjawab soalan yang dikemukakan oleh Yang Berhormat Tuaran dan juga Yang
Berhormat Kangar yang bertanyakan kenapa tiada jawatankuasa bersama antara
Kerajaan Persekutuan dengan kerajaan negeri berkaitan pertanian, adalah dimaklumkan
bahawa MAFI sentiasa mengadakan perbincangan berkala dengan kerajaan negeri
melalui Mesyuarat Bersama Exco-exco Pertanian Negeri.
