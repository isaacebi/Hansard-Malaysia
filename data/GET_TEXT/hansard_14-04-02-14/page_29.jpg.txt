DR.16.11.2021 19

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri, satu minit.

Dato’ Sri Ikmal Hisham bin Abdul Aziz: Terima kasih, saya ingat tidak ada
sudah soalan tambahan. [Ketawa]

Timbalan Yang di-Pertua [Dato’ Mohd Rashid Hasnon]: Tak, maksimum boleh
tiga.

Dato’ Sri Ikmal Hisham bin Abdul Aziz: Okeylah. Terima kasih, ini seorang lagi
sahabat. Hari ini nampaknya hari Sabah Tuan Yang di-Pertua. Semua yang bertanya
semua dari Sabah. Terima kasih Yang Berhormat Labuan, saya kenal juga beliau yang
ambil berat tentang orang-orang Labuan khususnya. Hari ini dia bertanya tentang
kesiapsiagaan tentang Pangkalan Udara TUDM di Labuan.

Baiklah untuk makluman Yang Berhormat Labuan, Kementerian Pertahanan
memang kita ada rancang pelbagai perancangan, pembangunan dan menambah baik
infrastruktur di Pangkalan Udara Labuan. Antara projek pembangunan yang sedang dan
akan dilaksanakan di bawah RMKe-12 untuk Pangkalan Udara Labuan iaitu sejumlah
RM63.3 juta untuk pembinaan 97 unit rumah keluarga angkatan tentera pelbagai kelas
yang mana akan bermula pembinaannya pada tahun 2022. Sejumlah RM9 juta untuk
pembaikan cerun runtuh di sebelah hanger nombor 5, skuadron untuk pesawat helikopter
yang mana dalam proses pelantikan kontraktor.

Sejumlah RM25 juta bagi kerja-kerja menurap semula keseluruhan dispersal dan
taxiway utama yang kini dalam pelaksanaan. Sejumlah RM10 juta bagi pembinaan
pelbagai bangunan baharu, bagi menambah baik suasana persekitaran kerja dan operasi
di pangkalan udara di Labuan. Selain daripada itu, sejumlah RM12 juta juga dirancang
dalam RMKe-12 bagi melaksanakan projek keselamatan dan pertahanan Pangkalan
Udara Labuan iaitu untuk pagar perimeter anti-cut, anti-climb, jalan perimeter, CCTV dan
menara pemerhati.

Jadi untuk makluman Yang Berhormat Labuan lagi, keupayaan pertahanan udara
di Pangkalan Udara Labuan akan kita mempertingkatkan dengan rancangan penggantian
radar pertahanan udara jarak jauh. Penggantian radar ini ditaja oleh Kerajaan Amerika
Syarikat melalui program kerjasama strategik building partner capacity.

Jadi insya-Allah, dengan terlaksananya segala program pembangunan di atas
yang saya sebut tadi, Kementerian Pertahanan penuh yakin Pangkalan Udara Labuan
akan kekal berupaya sebagai sebuah pangkalan TUDM yang utuh dalam menghadapi
sebarang ancaman dari negara asing sebagaimana Yang Berhormat Labuan bangkitkan.
Terima kasih Yang Berhormat Labuan.

Timbalan Yang di-Pertua [Dato’ Mohd Rashid Hasnon]: Terima_ kasih.
Pertanyaan jawab lisan seterusnya saya ingin menjemput Yang Berhormat Tuan Tan Kok
Wai, Cheras.

4. Tuan Tan Kok Wai [Cheras] minta Perdana Menteri menyatakan langkah-
langkah yang akan diambil oleh kerajaan sekiranya senario terburuk krisis tenaga global
berlaku dan apakah kesan kepada pemulihan ekonomi Malaysia yang meningkatkan
permintaan terhadap minyak, gas, dan arang batu.

Timbalan Menteri di Jabatan Perdana Menteri (Ekonomi) [Dato’ Eddin
Syazlee bin Shith]: Tuan Yang di-Pertua, sejak kebelakangan ini, beberapa negara dunia
telah mengalami krisis tenaga global antaranya ialah Eropah, China dan India. Walau
bagaimanapun, Malaysia tidak mengalami masalah berkaitan bekalan tenaga ini seperti
yang berlaku di negara-negara tersebut. Krisis yang berlaku di China, Eropah dan India
antara lain ialah sebab peningkatan permintaan ke atas gas asli bagi menghadapi musim
sejuk dan kenaikan mendadak harga gas asli dan arang batu.

Sebagai contoh, harga arang batu pada awal tahun 2021 di sekitar USD80 untuk
1 tan, telah melonjak sehingga USD200 untuk 1 tan pada bulan Oktober. Namun,
sekarang telah mula stabil walaupun masih tinggi di paras USD150 untuk 1 tan pada 5
