DR.16.11.2021 41

Pengangkutan laut pula, untuk Pelabuhan Kudat. Ini yang terakhir. Yang
Berhormat Kota Belud telah mencadangkan kepada kerajaan supaya mengambil kira
kedudukan Kudat di kawasan strategik bagi pembangunan pelabuhan. Selaras dengan
hala tuju Kerajaan Sabah, kita sedia mempertimbangkan perkara ini, tetapi ia adalah
pelabuhan negeri. Jadi kita akan beri input. Saya difahamkan telah ada syarikat yang
telah membuat kajian tentang perkara ini dan kita sama-sama akan memberikan input
teknikal kepada Kerajaan Sabah.

Terakhir sekali ialah pengerukan Batang Rajang Sarawak yang mana Yang
Berhormat Tanjong Manis telah membangkitkan isu ini. Seperti mana yang telah saya
jawab dalam soalan lisan, perkara ini dalam peringkat terakhir dan ia akan dapat
diselesaikan dalam tempoh terdekat. Ya, yang /ast sekali.

Datuk Seri Mohd Redzuan bin Md Yusof [Alor Gajah]: Last sekali. Tadi Tuan
Yang di-Pertua, kita mendengar penggulungan mengenai High-Speed Rail, mengenai
ECRL, mengenai Gemas, tetapi saya mohon Yang Berhormat Menteri Pengangkutan
memperjelaskan kedudukan kerajaan hari ini mengenai Klang Valley Double Tracking,
fasa 2 yang selalu kita dengar melibatkan keselamatan penumpang dan penangguhan
projek itu oleh sebab kerajaan telah membatalkan projek itu. Apakah kedudukannya hari
ini? Oleh sebab ramai pemegang taruh yang terlibat, yang telah merasai ini tidak
menguntungkan kepada semua pihak dari segi penumpang, dari segi pekerja, dari segi
kontraktor, sub kontraktor dan sebagainya. Ini telah mengurangkan keyakinan kepada
institusi kewangan itu sendiri apabila SST yang telah ditandatangani oleh satu pihak
sahaja. Mengikut Akta Perbendaharaan apabila SST itu telah ditandatangani oleh satu
pihak, ia akan menjadikan satu kontrak yang perlu dilaksanakan. Apakah kedudukan
KVDT2 setakat ini tentang keputusan kerajaan yang telah pun menjalani proses undang-
undang? Terima kasih.

Tuan Yang di-Pertua: Pendek, ringkas Yang Berhormat.

Datuk Seri Ir. Dr. Wee Ka Siong: Bagi saya 30 saat. Terima kasih Yang
Berhormat. Saya mengambil maklum apa yang telah dibangkitkan oleh Yang Berhormat.
Cuma satu perkara, oleh sebab ini satu perkara yang agak rumit, jadi saya boleh
maklumkan kepada Yang Berhormat apabila kerajaan telah membuat keputusan
muktamad. Apa sekalipun keputusan dibuat secara kolektif oleh Jemaah Menteri. Apa
sekalipun, kita akan mempertimbangkan dari segi semua aspek. Kita hendak lihat satu
sistem itu dapat menguntungkan semua rakyat dan juga menjimatkan kos rakyat. Secara
ringkasnya saya akan maklumkan kepada Yang Berhormat apabila satu keputusan telah
dibuat.

Dengan kata-kata ini, sekali lagi saya ucapkan terima kasih kepada Tuan Yang
di-Pertua dan inilah penggulungan saya, terima kasih.

Tuan Syed Ibrahim bin Syed Noh [Ledang]: Yang Berhormat Menteri, boleh?

Tuan Yang di-Pertua: Maaf Yang Berhormat Ledang, sudah habis. Maaf. Saya
sekarang menjemput Yang Berhormat Menteri di Kementerian Sumber Manusia, 40 minit
Yang Berhormat.

Tuan M. Kulasegaran [Ipoh Barat]: Sudah habis kempen di Melaka?

12.45 tgh.

Menteri Sumber Manusia [Datuk Seri M. Saravanan]: Terima kasih Tuan Yang
di-Pertua. Salam Sejahtera dan Salam Keluarga Malaysia. Izinkan saya merakamkan
ucapan penghargaan terima kasih kepada Yang Berhormat Menteri Kewangan di atas
pembentangan Usul Rang Undang-undang Perbekalan Tahun 2022 pada 29 Oktober
yang lalu. Saya juga mengucapkan terima kasih kepada seramai 22 orang Ahli Yang
Berhormat telah membangkitkan sebanyak 56 pertanyaan, isu dan cadangan berkaitan
Kementerian Sumber Manusia sepanjang sesi perbahasan kali ini.

Tuan Yang Di Pertua, seperti mana yang dibentangkan, Bajet Tahun 2022
bertemakan “Keluarga Malaysia, Makmur Sejahtera” terus memberi fokus terhadap
