DR.16.11.2021 61

Datuk Seri Panglima Wilfred Madius Tangau [Tuaran]: Sedikit sahaja Yang
Berhormat tentang hal ayam ini. Terima kasih Tuan Yang di-Pertua. Adakah Yang
Berhormat dalam hal meningkatkan produktiviti ayam ini dan mengurangkan kos ladang,
ayam dan sebagainya, adakah Yang Berhormat bercadang untuk melihat intervensi dari
segi teknologi? Di SIRIM sebagai contoh, ada teknologi di mana ia boleh mengurangkan
kos ladang-ladang ayam dengan menggunakan pelbagai teknologi. Memang pun sudah
ada menggunakan banyak teknologi, solar dan sebagainya dan belum lagi diperluaskan
sepenuhnya keseluruhannya. Itu pertama.

Kedua, dari segi padi Yang Berhormat. Yang Berhormat pun sedar juga di Sabah
ini banyak ladang-ladang sawah yang terbiar dan tidak ada - hanya kerana sebagai
contohnya sistem saliran perparitan tidak dapat ditingkatkan oleh kerana kekangan bajet
peringkat kerajaan negeri. Apakah pihak Persekutuan di bawah kementerian Yang
Berhormat dapat membantu dalam hal ini? Terima kasih.

Datuk Seri Dr. Ronald Kiandee: Saya hendak sentuh tentang padi tadi, ada dua
tempat ataupun ladang penanaman padi di negeri Sabah. Satu adalah di Kota Belud di
bawah Integrated Agriculture Development Authority (IADA) dan satu lagi di bawah
kawalan kerajaan negeri iaitu kawasan Parlimen saya, di Kampung Terusan Sapi. Yang
itu adalah di luar seliaan agensi Persekutuan. Akan tetapi di Kota Belud, ia merupakan
satu pembangunan yang terancang yang dirancang dan dana yang disalurkan mengikut
keperluan setiap tahun. Jadi, untuk IADA Kota Belud, khusus untuk sawah padi, Kerajaan
Persekutuan akan membelanjakan sebanyak RM250 juta untuk membangunkan sistem
pengairan...

Datuk Seri Panglima Wilfred Madius Tangau [Tuaran]: Di Tuaran, macam
mana Yang Berhormat?

Datuk Seri Dr. Ronald Kiandee: You sit down first, | will answer first [Ketawa]
...untuk membangunkan satu sistem pengairan dan juga bagi melaksanakan penanaman
padi secara efisien dan teratur dengan teknik-teknik moden melalui penglibatan pihak
swasta yang sedang dirancang oleh MAFI bersama dengan agensi di bawah MAFI bagi
merancakkan penanaman dan juga pengeluaran padi di negeri Sabah.

01530

Tentu sekalilah, / agree with you that pelbagai teknologi dan juga kaedah
penternakan yang perlu diambil, diaplikasikan dalam perusahaan ternakan di negara kita.
It is not only ternakan tetapi dalam semua aspek, semua sektor agromakanaan ini, dia perlu
aplikasi teknologi bagi mengurangkan kos dan meningkatkan pengeluaran.

Untuk makluman Yang Berhormat, ini juga merupakan pendekatan dan matlamat
dan aspirasi Dasar Agromakanan Negara 2.0 untuk mengaplikasikan pertanian berkonsep
moden menggunakan aplikasi teknologi yang terkini bagi pengeluaran hasil, penjimatan
kos untuk menentukan bahawa tahap SSL negara itu terus meningkat dan mengurangkan
kebergantungan kita kepada import makanan dari luar. Itu telah dilakarkan melalui
pelbagai pelan tindakan yang telah dilakar oleh kementerian melalui Dasar Agromakanan
Negara 2.0.

Tuan Sim Tze Tzin [Bayan Baru]: Yang Berhormat Menteri, sedikit.
Tuan Haji Ahmad bin Hassan [Papar]: Ya, Papar. Papar minta laluan.
Tuan Sim Tze Tzin [Bayan Baru]: Yang Berhormat Menteri, Bayan Baru.
Datuk Seri Dr. Ronald Kiandee: Ya, Yang Berhormat Papar.

Tuan Haji Ahmad bin Hassan [Papar]: Papar. Terima kasih Yang Berhormat
Menteri. Sebagaimana yang kita tahu, di Papar juga banyak kawasan pertanian, begitu
juga dengan nelayan-nelayannya. Apa yang kita inginkan ialah pembaharuan di Papar.
Pembaharuan daripada segi macam mana cara-cara orang-orang kita di Papar ini akan
dapat menyelesaikan permasalahan mereka iaitu petani-petani dan juga nelayan. Seperti
mana yang kita tahu, kementerian diberikan begitu besar dana iaitu sebanyak RM1.53
bilion untuk pembangunan.
