74 DR.16.11.2021

pengoperasian sistem bekalan air termasuklah perancangan berkaitan air tidak berhasil
(NRW) di Sabah dilaksanakan sebaik mungkin dan secara holistik.

Yang Berhormat Jerai membangkitkan masalah bekalan air...

Datuk Seri Panglima Wilfred Madius Tangau [Tuaran]: Boleh saya tanya?
Mohon penjelasan sedikit, Yang Berhormat Timbalan Menteri. Terima kasih Yang
Berhormat Timbalan Menteri.

Pertamanya, terima kasih atas jawapan yang komprehensif tadi. Keduanya, saya
ingin bertanya, ini pinjaman kepada kerajaan negeri daripada Persekutuan, berapakah
peratus faedah pinjaman ini dan bila nanti akan dibayar balik dalam jangkaan?

Kedua, seperti mana Yang Berhormat tahu bahawa dahulu di Jabatan Air juga,
peruntukan daripada Kerajaan Persekutuan telah diberikan. Ini untuk bekalan air luar
bandar. Kementerian lainlah, dahulu. Selepas itu, didapati bahawa ada duit tunai- cash
dalam ice box, dan sebagainya. Maknanya duit daripada Persekutuan tetapi dilaksanakan
oleh Jabatan Air Negeri Sabah dan pelbagai penyelewengan telah berlaku sehingga pada
hari ini belum selesailah. Ini kes SPRM belum selesai.

Jadi adakah, Yang Berhormat, apabila menyalurkan atau memberikan pinjaman
ini kepada Kerajaan Negeri Sabah, adakah setakat memberi pinjaman sahaja atau adakah
pemantauan? Supaya tidak lagi berlaku wang itu masuk dalam ice box, diseleweng dan
sebagainya. Apakah peranan sebenarnya? Setakat memberi ataupun membuat
pemantauan juga?

Terakhir saya ingin tanya ialah, adakah- walaupun ini hal negeri, tetapi ini juga hal
rakyat. Hari-hari sekarang ini sampai tujuh hari tidak ada bekalan air. Bau busuk rumah-
rumah di sana. Entah orang yang Muslim tidak boleh sembahyang, boleh sembahyang,
saya pun tidak tahu. Sebab perumahan-perumahan di sekitar Parlimen Sepanggar di
kawasan saya di Tuaran tidak ada air. Ini hanya kerana- okey, NRW itu sampai 50 peratus
seperti Yang Berhormat pun tahu juga. Apakah setakat memberi pinjaman sahaja atau
tidak ada lagi tanggungjawab lain yang boleh dimainkan oleh kementerian ini untuk
menyelesaikan masalah ini? Sebab ini masalah manusia, ini masalah air, Yang
Berhormat. Terima kasih.

Dato’ Mansor bin Othman: Terima kasih Yang Berhormat. Saya betul bersimpati
dengan apa yang dibangkitkan oleh Yang Berhormat tadi. Sebab, memang kita sebagai
wakil rakyat ini memang cukup hari-hari kena dengar rintihan dan keluhan rakyat terutama
di kawasan dan negeri kita. Seperti yang saya sebutkan mula-mula tadi, isu berkenaan
dengan Persekutuan dengan JANS ini, kita perlu tangani dengan eloklah.

Tuan Sanisvara Nethaji Rayer a/l Rajaji [Jelutong]: /Bangun]

Dato’ Mansor bin Othman: Saya ingat selepas ini mungkin perkara ini kalau
dapat dibangkitkan di peringkat Dewan Undangan Negeri dan juga supaya berkenaan
dengan Kerajaan Persekutuan ini perlu ditangani dengan elok.

Tuan Sanisvara Nethaji Rayer a/l Rajaji [Jelutong]: Yang Berhormat Timbalan
Menteri.

Dato’ Mansor bin Othman: Saya setuju sangat itu sebab kebanyakan isu dan
permasalahan ini berpunca daripada itu. Jadi, kita kena tangani yang itu dahulu.
Berkenaan dengan — dan elok juga perkara ini dibangkitkan dalam mesyuarat-mesyuarat
peringkat tertinggi dalam hal ini.

Pinjaman yang lebih... [Suara kurang jelas] kerana itu memang pinjaman yang
rendah peratus yang diberikan itu.

Tuan Sanisvara Nethaji Rayer a/l Rajaji [Jelutong]: Yang Berhormat Timbalan
Menteri.

Dato’ Mansor bin Othman: Akan tapi kita ambil perhatian apa yang dibangkitkan
oleh Yang Berhormat Tuaran ini untuk kerja-kerja susulan. Terima kasih.

Tuan Sanisvara Nethaji Rayer a/l Rajaji [Jelutong]: Sini, Jelutong.
