DR.16.11.2021 115

produk baharu tahun 2021 dilancarkan oleh kementerian. Bukankah ini satu program
Wanita UMNO dulu, KPWKM dulu? Ini bukan program baharu. Jadi, saya hendak
penjelasan, mengapa Yang Berhormat Menteri kata ini produk baharu?

Datuk Seri Rina binti Mohd Harun: Yang ini namanya Skuad Waja. Saya tidak
tahulah kalau yang sebelum ini kita ada penambahbaikan dalam program-program yang
kita buat. Kita ada modul asas, kita ada modul pertengahan dan setiap ahli Skuad Waja
ini pada tahun 2022, kita akan nilai balik berapa ramai mereka yang telah pun menyantuni
supaya mereka ini benar-benar bergerak dan berkesan apabila mereka berada di
komuniti.

Kita perlu untuk empower wanita di peringkat komuniti kerana apabila berlakunya
kes-kes domestic violence, sebagai contoh, atau pun kes-kes lain yang berkaitan, maka
selalunya orang yang rapat, yang dekat dengan mereka inilah yang akan menjadi orang
yang mula-mula mengetahui sekiranya berlaku perkara ini.

Jadi, ini akan...

Puan Hannah Yeoh [Segambut]: Saya tahu. Program Waja bukan produk
baharu KPWKM. Itu sebab saya rasa jawapan Yang Berhormat Menteri tidak tepatlah
kata ini produk baharu. Ini produk lama. Terima kasih.

Datuk Seri Rina binti Mohd Harun: Okey. Saya teruskan. Yang Berhormat Batu
Kawan, Yang Berhormat Kota Samarahan, Yang Berhormat Batu Gajah. Tidak ada?

Kemudian tentang kit kebersihan wanita yang turut mendapat perhatian daripada
Yang Berhormat Port Dickson, Yang Berhormat Kuantan dan juga Yang Berhormat
Pandan.

Seorang Ahli: Tidak ada.
1850
Datuk Seri Rina binti Mohd Harun: Okey, seterusnya.

Tuan Yang di-Pertua: Kit wanita itu kalau Yang Berhormat hendak sentuh, boleh
sahaja.

Datuk Seri Rina binti Mohd Harun: Okey. Terima kasih Tuan Yang di-Pertua.
Yang Berhormat Port Dickson, Yang Berhormat Kuantan dan Yang Berhormat Pandan
tleh membangkitkan isu berkenaan kemiskinan haid. KPWKM melalui Lembaga Penduduk
dan Pembangunan Keluarga Negara (LPPKN) mengambil berat isu yang melibatkan
kesihatan reproduktif. Ini adalah sejajar dengan matlamat Dasar Pendidikan Kesihatan
Reproduktif dan Sosial yang mengutamakan peningkatan kesedaran dan pemerkasaan
masyarakat berkaitan kesihatan reproduktif agar mampu melahirkan generasi yang
bertanggungjawab, menghormati satu sama lain dan mengamalkan gaya hidup sihat dan
positif.

Senario kemiskinan haid (period poverty) telah wujud dalam masyarakat di
seluruh dunia termasuk Malaysia dan pandemik COVID-19 telah mendatangkan rintangan
bagi wanita dan remaja perempuan untuk mendapatkan keperluan produk kebersihan diri
kerana limitasi kawalan pergerakan. la tidak dilihat sebagai barang keperluan yang
penting lebih-lebih lagi bagi keluarga yang mengalami kesempitan kewangan.

Secara relatifnya, kemiskinan haid merujuk kepada situasi apabila individu
perempuan tidak mendapat akses kepada produk kebersihan wanita. Antara elemen yang
mempengaruhi kemiskinan haid meliputi aspek seperti kekangan akses untuk
mendapatkan bekalan tuala wanita, kebersihan untuk wanita bertukar tuala wanita,
halangan infrastruktur daripada segi penyediaan air bersih, isu poverty dan tempat
buangan tuala dan seterusnya kurang pengetahuan dalam ilmu pengurusan haid dan
pendidikan kesihatan reproduktif.

Program pemberian kit asas kebersihan wanita ini merangkumi program
pendidikan dan advokasi kesihatan reproduktif yang merupakan satu inisiatif untuk
memperkasa remaja wanita terutamanya golongan B40 agar meningkatkan ilmu
kesihatan reproduktif dan kebersihan semasa haid agar lebih yakin dan mengurangkan
