DR.16.11.2021 59

Untuk makluman Ahli Dewan, Mesyuarat Bersama Exco-exco Pertanian Negeri
yang baru sahaja diadakan semalam telah bersetuju secara dasar dengan cadangan
penubuhan Jawatankuasa Dasar Sekurit) Makanan peringkat negeri yang akan
dipengerusikan oleh Menteri Besar atau Ketua Menteri dengan diurusetiakan oleh Unit
Perancang Ekonomi Negeri. Keahlian jawatankuasa adalah terdiri daripada exco-exco
negeri yang bertanggungjawab kepada portfolio pertanian, kesihatan, kesejahteraan
rakyat atau kos sara hidup dan alam sekitar serta agensi kerajaan di peringkat negeri,
pemain industri, ahli akademik dan pertubuhan bukan kerajaan.

Jawatankuasa ini akan mewujudkan kerjasama strategi knususnya mengukuhkan
sinergi dengan kerajaan negeri dalam meningkatkan daya tahan sistem makanan negara
ke arah menjamin kelangsungan bekalan makanan yang cukup, selamat, bernutrisi dan
mampu beli secara berterusan kepada rakyat.

Dato’ Seri Tiong King Sing [Bintulu]: Yang Berhormat.
Datuk Seri Dr. Ronald Kiandee: Ya, sila.

Dato’ Seri Tiong King Sing [Bintulu]: Yang Berhormat. Terima kasih Yang
Berhormat Menteri bagi peluang sama saya untuk mencelah.

01520

Mengenai isu ini tadi Yang Berhormat Menteri ada sentuh mengenai food security
agency. Saya boleh bagi tahu, berapa lama time frame kita boleh cakap ini food sekuriti
agensi Pusat, | mean in the Federal Government. Berapa lama? Because kita sudah
dengar ini cerita sudah panjang lebar, sudah berapa tahun sudah, tetapi sampai hari ini
kita masih lagi bercerita agensi ini.

So, saya mahu tanya Yang Berhormat Menteri, ada satu time frame kah, kita
sudah di jadual?

Datuk Seri Dr. Ronald Kiandee: Untuk makluman Ahli Yang Berhormat, seperti
saya katakan tadi bahawa isu food security ataupun jaminan sekuriti makanan negara,
adalah merupakan satu isu yang dipandang berat oleh kerajaan.

Oleh sebab itu apabila kerajaan yang dibentuk pada tahun 2000 yang lalu, antara
Jawatankuasa Kabinet yang pertama yang dibentuk oleh kerajaan ketika itu adalah
Jawatankuasa Kabinet berkaitan dengan Dasar Sekurit) Makanan Negara. la nya
dipengerusikan oleh Yang Amat Berhormat Perdana Menteri dan di sekretariat kan oleh
MAFI serta dianggotai oleh beberapa anggota Jemaah Menteri serta jabatan agensi yang
berkaitan.

Untuk makluman Yang Berhormat, pada tahun lalu dua mesyuarat telah diadakan
dan untuk tahun ini satu mesyuarat telah diadakan beberapa bulan yang lalu dan satu
mesyuarat kedua akan diadakan pada penghujung bulan ini. Jadi, walaupun tidak ada
agensi secara spesifik on food security di bawah Kementerian MAFI pada ketika ini,
walaupun seperti yang saya katakan tadi cadangan untuk menubuhkan satu bahagian
food security telah pun diangkat untuk pertimbangan Jabatan Perkhidmatan Awam.

Namun, isu yang berkaitan dengan food security adalah merupakan satu isu yang
dipandang berat oleh kementerian, menerusi penubuhan Jawatankuasa Kabinet on Food
Security. Jadi, tindakan dan penyelarasan untuk memastikan jaminan food security negara
sentiasa terjamin adalah merupakan antara inti pati penubuhan Jawatankuasa Kabinet on
Food Security (FSCC) ini.

Dato’ Seri Tiong King Sing [Bintulu]: Yang Berhormat Menteri, saya
difahamkan ada punya agensi tidak berminat mengadakan ini agensi food security.
Contoh, saya ada cadangkan antara Malaysia dengan negara China mengadakan satu -
one lab G to G untuk menyelesaikan jaminan import dan eksport makanan.

Itu Jab sampai hari ini kita sudah bercerita dua tahun tetapi sampai hari ini tidak
ada apa-apa tindakan. Saya pun sudah tulis surat sama Yang Berhormat Menteri dua kali
tetapi nampaknya bukan kata Yang Berhormat Menteri tidak setuju, Yang Berhormat
Menteri pun sudah minit, tetapi nampak di bawah, akar punya agensi itu tidak berapa
minat.
