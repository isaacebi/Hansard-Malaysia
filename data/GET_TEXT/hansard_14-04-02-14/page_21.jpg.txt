DR.16.11.2021 11

Dengan adanya gabungan strategik dengan negara-negara pengeluar palm oil ini,
ianya akan dapat menstabilkan harga sawit dan juga mengukuhkan lagi kawalan, control
of palm oil market di kalangan pengeluar-pengeluar di bahagian-bahagian huluan, crude
palm oil. So, jadi ini antara perkara-perkara yang kita laksanakan.

Untuk rubber kita ada International Tripartite Rubber Council dan juga pepper kita
ada International Pepper Community. Ini semua adalah langkah-langkah agar Malaysia
dapat bersama-sama dengan negara-negara lain memastikan bahawa harga pasaran
komoditi kita dapat terkawal. Kita juga mengambil langkah-langkah untuk meningkatkan
lagi market share kita di luar negara. Terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan, sila
Yang Berhormat Kemaman.

Tuan Che Alias bin Hamid [Kemaman]: Terima kasih Yang Berhormat Menteri
di atas jawapan yang diberikan. Meskipun kalau kita lihat sesetengah penganalisis
meletakkan suatu tanda aras positif terhadap harga komoditi, namun kita sewajarnya
bersedia dengan sebarang ketidaktentuan global yang didorongkan oleh faktor tidak
sepunya seperti prospect jangkaan pemulihan ekonomi dan permintaan luar serta faktor
ketidaktentuan cuaca sejak kebelakangan ini.

Soalan tambahan saya, apakah mekanisme yang disediakan oleh pihak kerajaan
bagi menjamin perlindungan daya tahan kepada para peladang berhadapan dengan
sebarang ketidaktentuan harga komoditi pada masa hadapan bagi menyerap impak luar
jangka ini? Terima kasih.

Timbalan Yang di-Pertua [Dato’ Mohd Rashid Hasnon]: Ya Yang Berhormat
Menteri, satu minit.

Datuk Dr. Hajah Zuraida binti Kamaruddin: Yang Berhormat Kemaman, untuk
pengetahuan Yang Berhormat Kemaman, a/hamdulillah dalam keadaan pandemik ini dua
tahun, Kementerian Perusahaan Perladangan dan Komoditi daripada segi eksportnya
meningkat. Jadi ini saya iktiraf, saya recognize bahawa bukan isunya peningkatan dari
segi tonnage, tetapi oleh kerana /ow supply jadi high demand, maka harganya lebih tinggi.
Jadi nilainya kita dapat tinggi daripada segi harga nilai. Jadi pendapatan memang
meningkat. Akan tetapi dari segi production memang menurun oleh kerana keadaan
COVID-19 dan sebagainya.

Jadi, kita harus manfaatkan trending peningkatan ini dengan support system,
sistem sokongan yang lebih padu yang mana kita akan menguruskan pengurusan ladang-
ladang sawit ini harus dikendalikan dengan lebih berkesan. Kita faham kalau plantations
yang besar ini kita tidak payah susah hati kerana mereka mempunyai kapasiti kewangan
dan sebagainya untuk menghasilkan dan juga membuat R&D dan sebagainya.

Sekarang, kementerian akan fokus kepada pekebun-pekebun kecil sawit dan kita
akan membuatkan satu mekanisme berkelompok yang mana mereka boleh
mengusahakan ladang mereka secara berkelompok dan ianya akan memberikan kesan
yang lebih lumayan dari segi production, pengeluaran hasil dan juga dari segi proses dan
juga dari segi aktiviti-aktiviti hiliran dan ini akan dapat meningkatkan pendapatan mereka.

Akan tetapi dalam jangkaan kementerian bahawa trend untuk kelapa sawit
permintaannya sangatlah merangsangkan kerana banyak negeri-negeri yang kita akan
fokuskan kepada negara-negara Timur Tengah, Asia Tengah yang mana India, China,
Jepun, dan juga negara-negara Afghanistan and the ‘stan, stan’ all negara-negara itu
semua telah menunjukkan minat untuk bekerjasama dengan Kementerian Perusahaan
Perladangan dan Komoditi untuk mendapatkan eksport sawit ke negara-negara mereka.
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri, soalan tambahan yang kedua, saya jemput Yang Berhormat Jempol.
Sila.

Dato’ Haji Salim Sharif [Jempol]: Terima kasih Tuan Yang di-Pertua. Saya tadi
dapat penjelasan daripada Yang Berhormat Menteri sebut soal ketidaktentuan harga
komoditi di mana /nternational Tripartite Rubber Council yang disebutkan tadi yang terdiri
