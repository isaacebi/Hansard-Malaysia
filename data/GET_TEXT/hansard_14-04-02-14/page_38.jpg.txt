28 DR.16.11.2021

Saya mencadangkan supaya kerajaan harus membelanjakan duit kerana kelapa
sawit ini adalah industri penting negara. Mesti buat pusat penyelidikan di Eropah
sebagaimana kita buat pusat penyelidikan di England semasa getah menjadi komoditi
utama negara. Saya mintalah perkara ini dilakukan dengan segera. Terima kasih Tuan
Yang di-Pertua.

Datuk Dr. Hajah Zuraida binti Kamaruddin: Terima kasih Yang Berhormat
Rompin. Ya, kementerian di bawah MPOC dan juga MPOB saya percaya telah
menubuhkan satu kolaborasi dengan negara di Eropah untuk sebuah pusat kajian
mengenai sawit dan bukan sahaja di Eropah, di beberapa buah tempat yang lain.

Jadi, saya memang memandang berat tentang isu kelapa sawit, ini merupakan
komoditi nombor satu pengeluaran eksport negara jadi harus kita kawal dan juga harus
kita protect komoditi ini untuk memastikan bahawa ia terus sustainable dan dapat maintain
kita punya market share di pasaran antarabangsa. Ini ada menjadikan sumber pendapatan
utama kepada negara.

Jadi, insya-Allah ini akan kita memperluaskan aktiviti research dan sebagainya,
untuk sawit kerana kita juga hendak concentrate pada aktiviti hiliran yang mana
mendatangkan hasil pendapatan yang lebih lumayan. Terima kasih.

Tuan Yang di-Pertua: Yang Berhormat Teluk Intan, sila.

Tuan Nga Kor Ming [Teluk Intan]: Terima kasih Tuan Yang di-Pertua yang
budiman. Saya ada dua soalan penting yang ditanya kepada Yang Berhormat Menteri.
Pertama, adakah kerajaan akan mengikuti jejak langkah negara Indonesia menyekat
pengeksportan minyak mentah sawit dan only allow the export of refinery palm oil supaya
harga minyak kelapa sawit dapat dikekalkan di paras yang tinggi untuk menguntungkan
pekebun-pekebun kecil.

Kedua, baru-baru ini di mana harga baja dan juga masalah kekurangan guna
tenaga pekerja di ladang kelapa sawit semakin meruncing. Banyak kali telah kami
bangkitkan di Dewan yang mulia ini, tetapi setakat hari ini masalah ini masih lagi tidak ada
jalan penyelesaian yang menyeluruh. Akibatnya banyak buah kelapa sawit yang telah pun
tiba masa untuk dituai akhirnya semua jatuh atas lantai tidak ada pekerja. Sampai bila
masalah ini akan diselesaikan. Sekian, terima kasih.

Datuk Dr. Hajah Zuraida binti Kamaruddin: Where you are now, Beruas or
Teluk Intan?

Tuan Yang di-Pertua: Teluk Intan.

Datuk Dr. Hajah Zuraida binti Kamaruddin: Teluk Intan, okey thank you...
[Ketawa] Terima kasih Yang Berhormat Teluk Intan. All right, jadi memang perkara-
perkara ini dalam pengetahuan kementerian. Untuk guna tenaga memang telah diluluskan
walaupun ketika itu ada sekatan pemberhentian daripada pengambilan tenaga pekerja
asing sampai Disember 2021. Akan tetapi, kita telah mendapat kelonggaran untuk
dilepaskan untuk plantation sebanyak 32 ribu orang pekerja.

Ini dalam proses di bawah kendalian Kementerian Sumber Manusia dan insya-
Allah akan bermula masuknya pekerja-pekerja ini dalam maybe end of this month. Cukup
bulan ini, bulan November ini. Saya faham tentang 40 percent of our yield is in the year
end of December, dan this akan membawa hasil sebanyak RM30 bilion. Saya tidak akan
membenarkan wang sebanyak ini terbiar dan tidak dapat kita tuai. Insya-Allah kita akan
berusaha dan saya memang push Kementerian Sumber Manusia untuk mempercepatkan
proses ini.

Harga baja memang saya juga faham, memang saya turun ground, harga baja
tinggi ketika ini. Kementerian cuba hendak melihat bagaimana mekanisme yang boleh
mengawal harga baja di peringkat komoditi bukan keseluruhan.

Untuk eksport minyak di sekatan di Indonesia, saya baru balik dari Jakarta
sebenarnya dan ini adalah kerana Indonesia menyekat eksport minyak dengan memberi
levi yang lebih tinggi about RM1,500 lebih tinggi daripada kita di Malaysia. Ini kerana
Indonesia hendak menyekat keluaran minyak ini kerana mereka hendak fokus kepada
