70 DR.16.11.2021

Dato’ Mansor bin Othman: Boleh saya teruskan dengan isu ini dulu. Berkenaan
dengan isu pengurusan alam sekitar. Yang Berhormat Klang telah mencadangkan
pameran awam bagi laporan Environmental Impact Assessment (EIA) dan penglibatan
awam merupakan sebahagian elemen yang diterapkan dalam proses penyerahan laporan
EIA. Peringkat penglibatan awam menyediakan peluang yang lebih terbuka agar
cadangan, pandangan serta bantuan umum yang diutarakan oleh orang awam dapat
diolah dan disalurkan kepada semua pihak terlibat.

Bagi makluman Yang Berhormat, penglibatan awam dalam proses EIA akan
melibatkan tiga fasa iaitu pertama, fasa kajian EIA akan melibatkan focus group discussion
(FGD), libat urus bersama perunding dan penggerak projek. Kedua, fasa pameran awam.
Orang awam akan mengumpulkan ulasan bagi laporan EIA yang dipamerkan. Ketiga, fasa
pasca EIA dengan mengemukakan maklumat terus kepada JAS.

Sebagai contoh bagi mendapatkan input orang awam semasa fasa kajian EIA,
kaji selidik melalui borong ataupun temu bual dijalankan oleh juru perunding bagi
mendapatkan maklumat berkaitan sosioekonomi bagi kawasan dalam zone of impact
(ZOl) cadangan pembangunan projek.

Berkenaan ketidakpatuhan kepada laporan EIA yang telah diluluskan oleh
Jabatan Alam Sekitar. Untuk makluman Yang Berhormat berdasarkan seksyen 34AA Akta
Kualiti Alam Sekitar 1974, JAS boleh mengeluarkan perintah larangan atau perintah
berhenti kerja sekiranya aktiviti yang dijalankan tidak mematuhi syarat yang ditetapkan
oleh JAS dan telah menyebabkan kerosakan alam sekitar dan perintah tersebut
dikeluarkan bagi maksud menghalang aktiviti yang berkenaan daripada berterusan.

Yang Berhormat Kuantan telah membangkitkan berkenaan Environmental
Performance Index (EPI). Untuk makluman Yang Berhormat, Environmental Performance
Index (EPI) di peringkat global telah dibangunkan secara bersama oleh Yale dan Colombia
University. Inisiatif ini adalah laporan kajian yang dibangunkan secara am sahaja dan tidak
mencerminkan keadaan sebenar alam sekitar di Malaysia. EPI global ini masih
memerlukan penambahbaikan dengan mengambil kira faktor geografi, sosial, ekonomi
dan potensi Malaysia dalam membangun secara lestari.

Oleh itu, usaha ke arah membangunkan indeks prestasi alam sekitar dengan
menggabungkan indikator-indikator penting berkaitan alam sekitar amat diperlukan.
Menyedari akan kepentingan untuk mengukur tahap pencapaian alam sekitar negara
dengan menyeluruh, KASA telah melaksanakan satu program yang dikenali sebagai
Indeks Prestasi Alam Sekitar Malaysia (MyEPI) yang telah bermula pada tahun 2021.
Pembangunan MyEPI ini akan dibuat secara kerjasama rakan strategik di antara KASA
dan Universiti Teknologi Malaysia. Penetapan indikator dan metodologi kajian ini adalah
berdasarkan kepada kajian EPI global dan laporan MyEPI dijangka akan dapat dihasilkan
pada tahun 2022.

Bermula pada tahun 2023 MyEPI dicadangkan untuk dikembangkan dari
kerangka EPI global dan seterusnya di formulasi semula mengikut kesesuaian bagi
memenuhi keperluan di peringkat nasional. Kerangka yang mengikut acuan Malaysia ini
akan menjadi asas kepada pelaporan MyEPI bagi tahun berikutnya dan terus ditambah
baik dari semasa ke semasa bagi menghasilkan suatu kerangka yang benar-benar
menepati keperluan negara. Adalah disasarkan MyEPI siap dibangunkan sepenuhnya
menjelang tahun 2025.

Yang Berhormat Sandakan telah mencadangkan untuk mewujudkan cukai plastik
seperti mana kerajaan telah wujudkan cukai gula. Untuk makluman Yang Berhormat,
kementerian telah melaksanakan Kempen Tiada Beg Plastik oleh pihak berkuasa
tempatan seiring dengan Pelan Hala Tuju Malaysia ke arah sifar Penggunaan Plastik
Sekali Guna 2018-2030.

01610

Melalui kempen ini, pengguna dikenakan caj minimum sebanyak RMO.20 ke atas
setiap helaian beg plastik konvensional yang diberikan di kaunter premis tetap selaras
dengan pendekatan user-pays principle dan akan bertindak sebagai faktor mencegah bagi
mengurangkan penggunaan sekali guna.
