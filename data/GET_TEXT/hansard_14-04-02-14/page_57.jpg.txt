DR.16.11.2021 47

01430
[Mesyuarat disambung semula pada pukul 2.30 petang]

[Dato’ Sri Azalina Othman Said (Pengerang) mempengerusikan Mesyuarat]

Dato’ Sri Azalina Othman Said [Pengerang]: Bismillahir Rahmanir Rahim.
Assalamualaikum warahmatullahi wabarakatuh. Silakan Yang Berhormat Menteri 25 minit,
15 saat.

2.33 ptg.

Menteri Sumber Manusia [Datuk Seri M. Saravanan]: Sedikit lagi. Terima kasih
Tuan Yang di-Pertua. Cadangan mengenai pelaksanaan gaji minimum berdasarkan
sektor jika perlu diteliti dengan lebih mendalam kerana akan mengakibatkan pelaksanaan
dan penguatkuasaan yang lebih kompleks. Kadar gaji minimum yang berbeza di setiap
sektor akan mengakibatkan migrasi pekerja dari sektor dengan kadar gaji minimum
rendah ke sektor yang mempunyai kadar gaji minimum yang lebih tinggi.

Malah pihak International Labour Organization dengan izin ILO juga tidak
menggalakkan sistem gaji minimum yang kompleks. ILO mencadangkan supaya negara
ahli melaksanakan sistem gaji minimum yang ringkas dan mudah dilaksanakan. ILO juga
menyatakan sistem dan struktur gaji minimum yang kompleks memberi cabaran kepada
penyampaian maklumat dan komunikasi serta boleh menimbulkan kekeliruan dan konflik.

Tuan M. Kulasegaran [Ipoh Barat]: Tuan Yang di-Pertua.
Dato’ Sri Azalina Othman Said [Pengerang]: Silakan.

Tuan M. Kulasegaran [Ipoh Barat]: Saya ada bangkitkan mengenai isu gaji
minimum. Kriteria nombor satu adalah untuk memberi perlindungan kepada pekerja-
pekerja bawahan B40, itu asasnya. Akan tetapi jangan kita perlu tunggu hingga Majlis
Perundingan Gaji Negara (MPGN) membuat keputusan tersebut. Ikutlah seperti Pakatan
Harapan. Setiap tahun naikkan RM100. Ini adalah untuk mereka mendapat gaji minimum
yang bagus, yang fair. Ini kerana mereka tidak ada bargaining power.

Akan tetapi kalau sekarang Pakatan Harapan menerajui kerajaan, gaji minimum
di negara ini patut RM1,400. Tahun dahulu Yang Berhormat, Menteri pun kedekut tidak
naikkan gaji minimum. Tahun ini pun saya ada jumpa dengan Menteri Kewangan, Pakatan
Harapan dengan Barisan Nasional di mana saya telah terangkan asas-asas tersebut.
They are very lengthy. Saya tidak mahu beritahu tetapi itu / don’t want to explain.

Saya haraplah Yang Berhormat Menteri boleh membawa perkara itu ke Kabinet
macam saya buat dahululah. / didn’t wait for MPGN. Saya buat, pergi ke Kabinet katakan
ini asasnya, perlu meningkatkan gaji tersebut. Kita baca hari ini The Edge di mana
mengatakan 72 peratus pekerja di negara ini ingin beralih ke kerja yang lain kerana
asasnya adalah gaji yang rendah. Satu di antaranya. Ini adalah tertinggi di rantau ini.
Singapura pun hanya 60 peratus sahaja yang ingin menukar kerja.

Jadi, Yang Berhormat perlu usahalah untuk kebaikan pekerja. Saya tahu Yang
Berhormat mungkin sibuk dengan pilihan raya di tempat-tempat lain macam Melaka tetapi
jangan lupa kewajipan kepada orang miskin. Terima kasih.

Dato’ Abdullah Sani bin Abdul Hamid [Kapar]: Yang Berhormat Menteri,
bersekali. Terima kasih Tuan Yang di-Pertua. Saya ada mengutarakan pandangan
tentang gaji minimum iaitu tentang penyelesaian yang terbaik. Akan tetapi dalam masa
yang sama Yang Berhormat Menteri, garis kemiskinan ini ialah RM2,208 dan RMKe-12
menegaskan bahawa pendapatan pada tahun 2024 itulah RM10,000 isi rumah.

Apakah sasaran itu boleh tercapai dengan garis kemiskinan RM2,208 manakala
RM10,000 itu sasaran yang sedangkan lantai gaji waktu minimum itu RM1,100. Jadi, saya
hendak tahu bagaimanakah mekanisme yang boleh membantu untuk mencapai
RM10,000?
