32 DR.16.11.2021

iaitu melalui Operating Agreement dan tahun 2067 melalui Lease Agreement. MAHB
bertanggungjawab untuk mengembangkan Lapangan Terbang Subang sebagai hab
aeroangkasa antarabangsa sepertimana yang telah diputuskan oleh Jemaah Menteri
pada 2 Mac 2005.

Tuan Yang di-Pertua, seterusnya Yang Berhormat Semporna dan Yang
Berhormat Selangau telah menyentuh isu peruntukan sebanyak RM209 juta untuk
membiayai kos pengangkutan udara di kawasan luar bandar termasuklah Long Pasia dan
Kudat. Peruntukan ini adalah bagi membiayai operasi perkhidmatan pengangkutan udara
luar bandar atau rural air services (RAS) yang disediakan oleh MASwings terutamanya
untuk penduduk di pedalaman Sabah dan Sarawak.

Dalam hal ini, Kerajaan Malaysia telah menandatangani satu perjanjian baharu
dengan syarikat penerbangan MASwings bagi meneruskan penyediaan operasi RAS di
Sabah dan Sarawak untuk tempoh enam tahun bermula 2019 sehinggalah tahun 2024
merangkumi_ hasil rasionalisasi perkhidmatan selaras dengan kajian semula oleh
Suruhanjaya Penerbangan Malaysia (MAVCOM).

Keseluruhan laluan RAS adalah 40 yang meliputi 13 laluan dengan menggunakan
lapan buah pesawat jenis ATR72-500 dan 27 laluan dengan menggunakan enam buah
pesawat jenis Twin Otter Viking DHC-6-400. Laluan-laluan ini adalah melibatkan 12 buah
lapangan terbang dan 15 buah padang terbang di Sabah dan Sarawak termasuklah laluan
ke destinasi pedalaman seperti Bario, Ba'kelalan, Marudi, Long Akah, Long Lellang dan
juga Kudat.

Datuk Seri Mohd Redzuan bin Md Yusof [Alor Gajah]: Yang Berhormat
Menteri, mohon mencelah sedikit saja.

Datuk Seri Ir. Dr. Wee Ka Siong: Ya.

Datuk Seri Mohd Redzuan bin Md Yusof [Alor Gajah]: Tadi disebutkan konsesi
kepada Malaysia Airports Holdings Berhad dan spekulasi menyatakan Sultan Abdul Aziz
Shah Airport mungkin diswastakan. Adakah perjanjian konsesi itu membolehkan MAHB
bekerjasama dengan pihak swasta? Terima kasih.

Datuk Seri Ir. Dr. Wee Ka Siong: Terima kasih Yang Berhormat. Sebenarnya
apabila kita menandatangani operating agreement dengan pihak MAHB, salah satu kuasa
yang kita berikan ialah mereka sublease kepada mana-mana orang untuk bekerjasama.
Itu tidak menjadi isu tetapi yang dibawa kononnya hendak dijual itu tidak betul ya. Saya
hendak terus terang kerana dua agreement iaitu operating agreement dan lease
agreement yang hanya tamat tempoh pada tahun 2034 dan tahun 2067 ya.

Berikut adalah penyaluran subsidi...

Tuan Syed Saddiq bin Syed Abdul Rahman [Muar]: Yang Berhormat Menteri,
soalan tambahan?

Datuk Seri Ir. Dr. Wee Ka Siong: Ya.

Tuan Syed Saddiq bin Syed Abdul Rahman [Muar]: Saya faham sublease
tersebut ada tetapi mungkin persoalan yang dibawa oleh Yang Berhormat Alor Gajah
berkait rapat dengan surat yang telah dibocorkan dan dibuktikan sahih penolakan
daripada Khazanah, daripada MAHB, daripada Malaysia Aviation Group yang bukan
sahaja berkenaan lease tetapi lease extended until year 2092 dan menukar, repurposing
of Subang Airport yang sebelum ini hanya untuk turboprop tetapi kini untuk semua jenis
airlines yang bakal memakan KLIA dan KLIA2. Itu ada banyak lagi tanah-tanah yang akan
diambil juga di sekelilingnya.

Persoalan saya, adakah cadangan itu diluluskan atau tidak kerana surat-suratnya
ada dan kedua, kenapakah tidak melalui proses open tender atau bidding RFP tetapi
diberikan secara terus. Itu persoalan yang saya rasa rakyat mahu tahu. We are not against
monopoly. Maksudnya kalau MAHB must be competitive, | agree with you tetapi kalau
boleh proses itu buatlah secara lebih telus (transparent) dan dibincangkan supaya kita
dapat pilih yang terbaik demi rakyat Malaysia. Terima kasih.
