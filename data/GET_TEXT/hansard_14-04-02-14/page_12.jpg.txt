2 DR.16.11.2021

Juga, dalam satu mesyuarat Kabinet dalam— saya ingat dalam satu bulan lebih
yang lepas ada membincangkan perkara ini dan Kabinet telah bersetuju untuk ketiga-tiga
kementerian ini “luar bandar, ekonomi dan komodit’’ duduk dengan Kementerian
Kewangan untuk mengkaji dan memperhalus bagaimana kita hendak mencapai tujuan
untuk menaikkan harga lantai ini daripada RM2.50 ke RM3.50.

Jadi, insya-Allah Yang Berhormat Baling, we will try our best. Insya-Allah kita akan
cuba sedaya upaya kita untuk meningkatkan— kepada saya ia akan menjadi satu fixed
income to the pekebun kecil. Jadi, tidak perlu mereka merasa gusar dan rasa susah hati
apabila cuaca hujan dan mula dia rasa gelisah dan sebagainya. Ini membuat stres juga
lah kan? Terima kasih Tuan Yang di-Pertua.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Terima kasih Yang Berhormat Menteri. Syabas dan tahniah. / like
the restructured plan untuk kekalkan harga lantai RM3.50. Walau bagaimanapun,
kerajaan juga perlu menilai semula prinsip supply and demand dalam industri getah
negara.

Apakah usaha kerajaan dalam meningkatkan pengeluaran getah susu getah
tempatan ini? Setakat mana dan sejauh mana usaha R&D dalam meningkatkan
pengeluaran susu getah. Seterusnya, apabila supply meningkat, maka kerajaan perlu
mempertimbangkan usaha pemasaran getah ke luar negara. Lebih penting lagi Tuan Yang
di-Pertua, di Baling ini kami ada 13,082 pekebun kecil yang paling besar dalam negara ini
adalah datangnya daripada Baling.

Justeru, akhir sekali saya hendak tanya, apakah usaha kerajaan untuk
memastikan anak-anak muda tidak berhijrah keluar mencari pekerjaan di luar. Apakah
kaedah tindakan ataupun satu kajian di bawah Yang Berhormat telah dilakukan agar
mereka ini mesti kekalkan. Bilamana harga lantai ini dikekalkan RM3.50, insya-Allah anak-
anak muda itu akan kekal dalam komuniti masing-masing dengan dibantu oleh
kementerian-kementerian berkaitan yang seperti Yang Berhormat sebut tadi.

Beri peluang kepada mereka dapat income atau pendapatan sampingan. Saya
yakin dan percaya tidak lagi ada masalah di kampung. Saya fikir kalau dapat RM3,000
sebulan, mereka tidak mahu pergi kerja kilang. Pergi kerja kilang Tuan Yang di-Pertua
dan Yang Berhormat Menteri, pukul 4 pagi kena naik bas pergi ke Penang itu sampai
menyusahkan mereka.

Timbalan Yang di-Pertua [Dato' Mohd Rashid Hasnon]: Habiskan soalannya
Yang Berhormat Baling.

Datuk Seri Panglima Abdul Azeez bin Abdul Rahim [Baling]: Jadi, inilah
kaedah yang sepatutnya kita lakukan. Terima kasih Tuan Yang di-Pertua. Terima kasih
Yang Berhormat Menteri.

01010

Datuk Dr. Hajah Zuraida binti Kamaruddin: Okey, terima kasih Yang Berhormat
Baling atas soalan tambahan itu. Jadi, oleh kerana soalannya panjang juga, saya cuba
rumuskan.

Kementerian Perladangan dan Komoditi telah berusaha untuk mengadakan
beberapa R&D termasuk R&D memastikan pengeluaran susu getah yang banyak, R&D
untuk pemulihan pembajaan dan pemulihan tanah yang dijangkiti penyakit, R&D untuk
memastikan bahawa tanah yang tanam getah itu subur, R&D pengawalan penyakit getah
dan juga R&D berkaitan dengan penuaian lateks daripada segi alat torehan dan
sebagainya.

Jadi, untuk yang alat lateks ini yang saya sangat familiar, saya follow-up dengan
closely, adalah satu stimulus solution yang mana kita akan gunakan untuk letakkan di
aliran torehan getah yang akan meningkatkan pengeluaran susu getah. la juga dapat
mengurangkan masa bekerja daripada dua hari sekali kepada enam hari sekali. Itu di
antara perkaranya bagaimana hendak meningkatkan hasil.
