DR.16.11.2021 73

TSM yang akan dilaksanakan setiap tiga tahun sekali akan meneguhkan
kedudukan kewangan operator air untuk terus melabur untuk menambah_baik
penyampaian bekalan air kepada pengguna. Sehingga 31 Oktober 2021, hanya negeri
Terengganu yang belum menyertai Skim Penstrukturan Semula Industri Perkhidmatan Air.
Ingin dijelaskan bahawa impak sebenar penstrukturan dicapai bergantung kepada
pelaksanaan kerja-kerja CAPEX melalui pembiayaan PAAP, kemampuan kewangan
operator air membayar sewa panjakan kepada PAAP bagi kerja CAPEX dan semakan
tarif air pada interval masa yang ditetapkan bagi membolehkan operator air berada dalam
kedudukan kewangan yang membolehkan mereka terus melabur dalam sektor air.

Kementerian ingin menegaskan bahawa penstrukturan semula ini hanya dapat
dilihat dalam jangka masa panjang dalam tempoh sekurang-kurangnya lima hingga enam
tahun. Selain itu, kejayaan penstrukturan semula bergantung kepada semakan tarif air
setiap tiga tahun berdasarkan tempoh lesen. Rekod SPAN menunjukkan negeri-negeri
yang telah menyertai skim penstrukturan sejak tahun 2007 telah menunjukkan prestasi
positif atas tiga indicator utama.

01620

Pertama, peningkatan liputan air di Johor, Negeri Sembilan, Perak dan Selangor
kepada lebih 99.6 peratus dan Terengganu 96 peratus, Pahang 98 peratus dan Kedah
98.3 peratus. Negeri Kelantan turut mencatatkan peningkatan kadar liputan bekalan air
daripada 64.7 peratus pada tahun 2016 kepada 71.7 peratus pada tahun 2020.

Kedua ialah tentang peningkatan rizab margin air terawat pada 15 hingga 20
peratus bagi negeri-negeri terawal yang menyertai skim penstrukturan berbanding dengan
negeri Pahang 14.2 peratus, Perlis 4.2 peratus dan Kedah 0.5 peratus yang hanya
memasuki skim penstrukturan pada tahun 2020.

Pengurangan kadar air tidak berhasil atau, dengan izin, NRW lebih baik oleh
negeri-negeri yang terawal memasuki skim penstrukturan berbanding negeri-negeri lain
seperti Pahang, Perlis, Kedah dan Kelantan yang mencatatkan kadar NRW melebih 42
peratus.

Yang Berhormat Tuaran ada? Terima kasih. Terima kasih Yang Berhormat.

Yang Berhormat Tuaran membangkitkan isu berhubung peruntukan yang
disediakan tidak mencukupi dan hanyalah untuk menampung kesinambungan projek
sedia ada, bukannya menyelesaikan masalah bekalan air di negeri Sabah secara
menyeluruh terutamanya masalah NRW.

Untuk makluman Yang Berhormat, pengurusan air di Sabah berada di bawah
tanggungjawab kerajaan negeri berdasarkan Enakmen Bekalan Air Sabah 2003. Secara
spesifik, Jabatan Air Negeri Sabah (JANS) diberi tanggungjawab menyediakan pelan
perancangan dan pembangunan_ infrastruktur bekalan air, pengoperasian dan
penyampaian perkhidmatan bekalan air kepada rakyat Sabah.

Peranan Kerajaan Persekutuan hanya daripada aspek menyediakan peruntukan
secara pinjaman di bawah Rancangan Malaysia lima tahun. Untuk itu, sejumlah RM2.2
bilion telah dianggarkan untuk pelaksanaan projek bekalan air di negeri Sabah dengan
anggaran peruntukan di bawah rolling plan kedua, Rancangan Malaysia Kedua Belas
pada tahun 2022 berjumlah RM228 juta. Ini merupakan jumlah yang tertinggi jika
dibandingkan dengan negeri-negeri lain di Semenanjung Malaysia.

Untuk makluman Yang Berhormat juga, isu bekalan air di Sabah ini tidak boleh
diselesaikan secara serta-merta. Namun, projek-projek yang sedang dilaksanakan ini
adalah sebahagian daripada perancangan untuk menyelesaikan isu tersebut. Kelulusan
projek dan penyaluran peruntukan adalah berdasarkan penyiapan projek-projek sedia ada
dan juga kemampuan agensi pelaksana iaitu JANS.

Pada ketika ini, kemajuan projek-projek sedia ada agak perlahan dan dua buah
projek yang telah diluluskan dalam rolling plan pertama masih lagi dalam peringkat
perancangan. Oleh itu, dalam memastikan isu bekalan air di Sabah ini dapat diselesaikan,
peranan JANS _ kritikal dalam memastikan perancangan, pembangunan dan
