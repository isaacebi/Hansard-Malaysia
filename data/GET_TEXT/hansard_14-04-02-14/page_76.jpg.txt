66 DR.16.11.2021

membuat perancangan yang terbaik untuk MAFI di masa akan datang. Sekian, terima
kasih.

Tuan Yang di-Pertua: Terima kasih Yang Berhormat Menteri. Seterusnya Yang
Berhormat Timbalan Menteri Kementerian Alam Sekitar dan Air. Dipersilakan Yang
Berhormat Timbalan Menteri ya.

3.49 ptg.
Timbalan Menteri Alam Sekitar dan Air [Dato’ Mansor bin Othman]:
Assalamualaikum warahmatullahi wabarakatuh dan salam sejahtera.
Tuan Yang di-Pertua: Waalaikumussalam.
Dato’ Mansor bin Othman: Tuan Yang di-Pertua saya mohon izin buka pelitup?
Tuan Yang di-Pertua: Sila, sila. Ya.

Dato’ Mansor bin Othman: Terima kasih Tuan Yang di-Pertua. Tuan Yang di-
Pertua, terlebih dahulu izinkan saya merakamkan ucapan setinggi-tinggi terima kasih atas
keprihatinan semua Ahli Yang Berhormat yang telah membahaskan isu-isu di bawah
Kementerian Alam Sekitar dan Air sepanjang tempoh perbahasan Rang Undang-undang
Perbekalan 2022 dalam sesi kali ini. Seramai 43 orang, 43 orang Tuan Yang di-Pertua,
Ahli-ahli Yang Berhormat telah membahaskan empat isu utama iaitu:

(i) perubahan iklim;

(ii) pengurusan alam sekitar;

(iii) bekalan air dan sumber air; dan
(i

iv) pengurusan banjir.
01550

Tuan Yang di-Pertua, saya ingin mulakan dengan isu perubahan iklim. Malaysia
kekal komited dan progresif dalam usaha menangani isu perubahan iklim di peringkat
nasional. Yang Berhormat Menteri Alam Sekitar dan Air selaku ketua delegasi negara
telah menghadiri segmen peringkat tertinggi persidangan ke-21 Konvensyen Rangka
Kerja Perubahan Iklim Pertubuhan Bangsa-bangsa Bersatu (UNFCCC) COP26 dengan
izin di Glasgow. Beliau telah menyampaikan kenyataan negara pada 10 November 2021
jam 7.22 malam waktu Malaysia yang telah disiarkan secara langsung UNFCCC COP26.

Untuk maklum Dewan yang mulia ini, Malaysia tidak tersenarai dalam kalangan
negara Annex | di bawah Perjanjian Paris. Walaupun Malaysia tidak mempunyai sebarang
obligasi khusus sebagai mana negara-negara dalam kategori tersebut tetapi kerajaan
Malaysia sentiasa proaktif dalam melaksanakan langkah-langkah mitigasi bagi
meningkatkan usaha menangani kesan perubahan iklim pada negara dan dunia sejagat.

Yang Berhormat Port Dickson, Yang Berhormat Kangar dan Yang Berhormat
Bakri telah membangkitkan isu berkenaan neutral karbon seperti yang diumumkan dalam
perancangan Malaysia kedua. Ketiga-tiga Yang Berhormat tidak ada dalam Dewan Tuan
Yang di-Pertua.

Tuan Noor Amin bin Ahmad [Kangar]: Ada, ada, Kangar ada ini.

Dato’ Mansor bin Othman: Ada, terima kasih. Untuk makluman Yang
Berhormat, Malaysia berhasrat untuk mencapai sasaran pelepasan gas rendah kaca,
greenhouse gas (GHG) bersih sifar seawal-awal pada tahun 2050 dan tertakluk kepada
hasil strategi jangka masa panjang pembangunan rendah karbon atau /ong-term low
emissions development strategies (LT-LEDS) negara pada tahun 2022. LT-LEDS
Malaysia akan menggariskan strategi dan tindakan mitigasi pelepasan GHG yang
merangkumi sektor-sektor ekonomi utama seperti berikut;

(i) tenaga;

(ii) industri pembuatan dan pemprosesan;
