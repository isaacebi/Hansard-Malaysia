112 DR.16.11.2021

kanak serta komuniti rukun tetangga untuk memberi bantuan dan sokongan secara
berterusan kepada kanak-kanak dan ahli keluarga kanak-kanak agar mereka dapat
meneruskan kelangsungan hidup.

Sebagai makluman, kementerian telah melaksanakan pelantikan kepada 140
buah PPKK yang merangkumi 983 orang ahli pasukan kebajikan kanak-kanak bagi sesi
tahun 2021 hingga 2023. Selain itu, PPKK juga berperanan menyelaraskan perkhidmatan-
perkhidmatan setempat kepada keluarga dan kanak-kanak yang terdiri daripada 133 buah
pasukan di seluruh Malaysia dengan ahli seramai 1197 orang ahli.

Tugas dan tanggungjawab dalam membantu kanak-kanak yang kehilangan...
[Disampuk]

Dato’ Haji Salim Sharif [Jempol]: Sikit Menteri.
Datuk Seri Rina binti Mohd Harun: Ya, Yang Berhormat Jempol.

Dato’ Haji Salim Sharif [Jempol]: Ya, tadi Menteri ada sebut melantik MPKK
ataupun ketua kampung. Jadi, adakah Menteri tahu bahawa sekarang ini di peringkat
Federal ada JPKK di mana JPKK tidak termasuk dalam cadangan tersebut. Saya mohon
supaya kerajaan yang diperintah oleh kerajaan yang bukan berada dalam Kerajaan
Persekutuan ia melibatkan semua wakil rakyat.

Saya tahu bantuan ini banyak tetapi wakil rakyat tidak dapat merasai kehadiran
kebajikan masyarakat di kawasan contohnya di Jempol. Jadi apakah tindakan, yang ini
Yang Berhormat selaku Menteri maklum tentang perkara ini berlaku di banyak kawasan
terutama di kawasan Jempol. Mohon maklum untuk Yang Berhormat.

Datuk Seri Rina binti Mohd Harun: Terima kasih Yang Berhormat Jempol. Saya
ambil maklum atas cadangan. Ini antara contoh kita mengerakkan. Jika ada yang ingin
bersama-sama kita amat mengalu-alukan terutamanya daripada pemimpin-pemimpin
masyarakat sehingga ke akar umbi agar ia ini tidak akan ada sesiapa yang tertinggal
dalam kita membantu mereka.

Dato’ Haji Salim Sharif [Jempol]: Menteri, maksud saya ini yang tertinggal.
Menteri, maklumlah yang tertinggal.

Datuk Seri Rina binti Mohd Harun: Ya, sebab itu saya ambil maklum tadi Yang
Berhormat Jempol atas cadangan Yang Berhormat Jempol.

Dato’ Haji Salim Sharif [Jempol]: Ya, sudah dua tahun tertinggal ini. Ibarat ibu
ditinggal suami.

Datuk Seri Rina binti Mohd Harun: Boleh saya teruskan? Tugas dan
tanggungjawab dalam membantu kanak-kanak yang telah kehilangan ibu atau penjaga
akibat COVID-19 bukan hanya terletak kepada JKM semata-mata tetapi juga melibatkan
lain-lain agensi. Koordinasi bersama agensi terbabit turut dilaksanakan bagi mendapatkan
data-data berkaitan.

01840

Penglibatan pelbagai pihak juga termasuk komuniti setempat amat penting untuk
memberi galakan, sokongan kepada anggota keluarga kanak-kanak agar mereka dapat
meneruskan kehidupan.

Seterusnya, Tuan Yang di-Pertua, Yang Berhormat Kuantan telah bertanyakan
mengenai rancangan jangka masa panjang bagi membantu golongan ibu tunggal keluar
daripada kemiskinan dan data penerima bantuan daripada kalangan ibu tunggal.
Kerajaan sentiasa prihatin akan denyut nadi rakyat tanpa mengira latar belakang
termasuklah ibu tunggal yang amat memerlukan bantuan agar dapat keluar daripada
kepompong kemiskinan. Pelbagai program dan bantuan telah dan sedang dilaksanakan
seperti berikut:

(i) Program Wanita Bangkit iaitu program yang menyediakan
peluang pekerjaan ataupun menjana pendapatan khusus
kepada wanita;
