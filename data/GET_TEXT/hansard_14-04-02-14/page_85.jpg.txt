DR.16.11.2021 75

Dato’ Mansor bin Othman: Yang Berhormat Jerai...
Tuan Sanisvara Nethaji Rayer a/l Rajaji [Jelutong]: Jelutong.

Dato’ Mansor bin Othman: Ya, Yang Berhormat Jelutong. Kita akan... [Suara
kurang jelas]

Tuan Sanisvara Nethaji Rayer a/l Rajaji [Jelutong]: Saya cuma hendak ambil
kesempatan...

Tuan Sabri bin Azit [Jerai]: Jerai.

Tuan Sanisvara Nethaji Rayer a/l Rajaji [Jelutong]: ...Cuma tinggal satu minit
lagi. Tentang isu banjir di kawasan Jelutong dan juga di kawasan Nibong Tebal yang...

Dato’ Mansor bin Othman: Ya. / will come back to that, Yang Berhormat
Jelutong. Terima kasih.

Tuan Sanisvara Nethaji Rayer a/l Rajaji [Jelutong]: Ya. Bolehkah Yang
Berhormat Timbalan Menteri memberikan ulasan? Saya risau...

Dato’ Mansor bin Othman: Ada, ada, ada tadi. Ada di bawah ini, ada.
Tuan Sanisvara Nethaji Rayer a/l Rajaji [Jelutong]: Okey.
Dato’ Mansor bin Othman: / will come to your...

Tuan Sanisvara Nethaji Rayer a/l Rajaji [Jelutong]: Saya berharap Tuan Yang
di-Pertua akan memberikan peluang kepada Yang Berhormat Timbalan Menteri untuk
memberi ulasan. Terima kasih.

Dato’ Mansor bin Othman: Sampai, sampai, sampai. Sat gi saya pergi itu.
Terima kasih Yang Berhormat Jelutong.

Yang Berhormat Jerai, Yang Berhormat Jerai ada membangkitkan masalah
bekalan air yang masih terjadi di beberapa buah daerah dalam negeri Kedah. Untuk
makluman Ahli Yang Berhormat, beberapa inisiatif sedang diambil bagi menaik taraf
infrastruktur bekalan air di Kedah seperti berikut:

(i) pelaksanaan kerja-kerja naik taraf dan baik pulih lima buah loji
rawatan air di Pendang, Pelubang, Bukit Selambau, Sungai Limau
dan Lubuk Buntar Lama dengan peruntukan sebanyak RM931.3
juta dan projek-projek ini dijangka dapat disiapkan secara
berperingkat mulai tahun 2023 hingga 2024;

(ii) Program Pengurangan Kadar Air Tidak Berhasil (NRW)
Kebangsaan di bawah Rancangan Malaysia Kesebelas
melibatkan peruntukan geran keseluruhan berjumlah RM104.7
juta dan projek ini dijangka siap secara berperingkat mulai tahun
2022 dan 2023; dan

(iii) pembiayaan oleh Pengurusan Aset Air Berhad (PAAB) kepada
Syarikat Air Darul Aman (SADA) berjumlah RM80 juta di bawah
tempoh operasi keempat iaitu dari tahun 2021 hingga 2023.

Yang Berhormat Jerai juga memohon penyediaan peruntukan sebanyak RM336
juta bagi pelaksanaan pembinaan Takungan Air Pinggiran Sungai (TAPS) di Kampung
Terat Batu, Padang Serai.

Untuk makluman Yang Berhormat, satu kajian kemungkinan projek Takungan Air
Pinggiran Sungai (TAPS) di Kampung Terat Batu akan dilaksanakan dalam Rolling Plan
Kedua, Rancangan Malaysia Kedua Belas dengan kos berjumlah RM3 juta. Tempoh
kajian ialah 18 hingga 24 bulan.

Yang Berhormat Sik memohon kerajaan untuk menyelesaikan masalah bekalan
air bersih di kawasan Sik.
