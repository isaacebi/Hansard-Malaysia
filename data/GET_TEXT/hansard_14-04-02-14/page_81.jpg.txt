DR.16.11.2021 71

Hasil kutipan caj pencemaran ini akan digunakan oleh pihak kerajaan negeri dan
PBT bagi tujuan pemuliharaan alam sekitar dan aktiviti kesedaran awam. Sehingga ke
hari ini, kerajaan negeri Pulau Pinang telah memperkenalkan caj pencemaran melalui
kempen ‘Hari Tanpa Beg Plastik' sejak tahun 2009 dan telah meningkatkan kadar caj
sehingga RM1.00 bagi setiap helaian plastik bermula 1 Januari 2021.

Manakala negeri Selangor pula, mengenakan caj pencemaran RMO.20 sejak
Januari 2020. Selain itu, negeri Perlis juga telah melaksanakan kempen ini bermula 1 Mac
2021 diikuti negeri Johor bermula 1 Jun 2021 dengan kadar RMO.20 setiap helaian.
Wilayah Persekutuan pula telah melaksanakan larangan penggunaan beg plastik
berasaskan petroleum dan mengenakan caj RMO0.20 ke atas beg biodegradasi sejak 15
Mac 2019.

Kementerian berhasrat agar kesemua PBT — kita ada 154 buah kesemuanya akan
melaksanakan sepenuhnya kempen ini menjelang tahun 2022. Untuk makluman Yang
Berhormat bagi memastikan kelestarian plastik di Malaysia ditadbir urus dengan baik
kementerian sedang memuktamadkan Rangka Kerja Pengurusan Plastik melalui Malaysia
Plastics Sustainability Roadmap (2021-2030) dengan izin yang berperanan sebagai
panduan kepada semua pemegang taruh dalam memastikan kelestarian plastik di
sepanjang rantaian nilai berteraskan konsep ekonomi kitaran dan prinsip kitaran hayat.

Untuk makluman, Skim Tanggungjawab Pengeluar (extended producer
responsibility) (EPR) adalah salah satu buah komponen penting dalam road map ini.
Pelaksanaan EPR bagi sektor plastik akan dilaksanakan secara berfasa bermula dengan
inspeksi pada tahun 2021 bagi memastikan kesemua pemegang taruh dapat dilibatkan
dan ekosistem yang lengkap dapat diwujudkan.

Yang Berhormat Kemaman dan Yang Berhormat Bachok telah menyentuh
kepentingan untuk meningkatkan kesedaran alam sekitar di kalangan rakyat. Tuan Yang
di-Pertua, kempen alam sekitar secara Communication, Education and Public Awareness
(CEPA) dengan izin perlu dijalankan secara berterusan dan juga memerlukan penglibatan
semua pihak terutamanya penubuhan bukan kerajaan industri dan masyarakat.

Dalam pada masa yang sama, kementerian melalui Jabatan Alam Sekitar (JAS)
telah mengadakan pelbagai program berkaitan alam sekitar yang meliputi pelbagai
kumpulan sasaran seperti pemimpin masyarakat, kanak-kanak, pelajar sekolah rendah
dan menegah, pelajar institusi pengajian tinggi, institusi industri dan swasta, badan bukan
kerajaan, orang-orang awam dan agensi kerajaan.

Antara program utama JAS adalah Rakan Alam Sekitar (RAS) dan Sekolah
Lestari. Sehingga kini sebanyak 1,025 buah sekolah telah menyertai Program Sekolah
Lestari dan JAS telah mempunyai seramai 157,348 orang ahli rakan alam sekitar. Bagi
pelaksanaan sifar 2021 sehingga kini sebanyak 754 aktiviti kesedaran di seluruh negara
telah diadakan yang melibatkan 255,172 outreach.

Di samping itu, sebanyak 3,083 hebahan melalui media masa dan media sosial
telah dilaksanakan. Jabatan Alam Sekitar akan komited dalam meneruskan kempen-
kempen kesedaran selaras dengan Key Performance Indicator (KPI) yang khusus yang
telah ditetapkan sebagai penanda aras, pencapaian program-program kesedaran jabatan.

Tuan Yang di-Pertua, isu seterusnya adalah berkenaan dengan isu bekalan air
dan perkhidmatan pembetungan. Yang Berhormat Raub...

Tuan Sanisvara Nethaji Rayer a/l Rajaji [Jelutong]: Yang Berhormat Timbalan
Menteri.

Dato’ Mansor bin Othman: ..Membangkitkan isu terdapat sebahagian rakyat ...

Tuan Sanisvara Nethaji Rayer a/l Rajaji [Jelutong]: Yang Berhormat Timbalan
Menteri, memandangkan Yang Berhormat Timbalan Menteri berasal dari Pulau Pinang,
isu banjir?

Dato’ Mansor bin Othman: Akan sampai insya-Allah. Terima kasih. Kalau yang
ini tidak sempat saya terus pergi ke isu banjir tadi. [Ketawa]
