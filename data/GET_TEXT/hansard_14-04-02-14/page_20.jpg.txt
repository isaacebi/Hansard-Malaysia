10 DR.16.11.2021

undang-undang ini lebih berkesan lagi dan kita boleh menangani masalah salah laku dan
rasuah dalam mana-mana agensi kerajaan. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri.

Tuan Ahmad Fahmi bin Mohamed Fadzil [Lembah Pantai]: Tuan Yang di-
Pertua, satu soalan.

Timbalan Yang di-Pertua [Dato’ Mohd Rashid Hasnon]: Minta maaf, saya
tertakluk kepada Peraturan Mesyuarat 24(1A), satu soalan sepuluh minit sahaja. Oleh
sebab itu saya tidak dapat memberikan ruang kepada penanya-penanya yang lain. Ahli-
ahli Yang Berhormat, sekarang tamatlah sesi untuk waktu pertanyaan-pertanyaan Yang
Berhormat Menteri pada hari ini. Terima kasih Ahli-ahli Yang Berhormat.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

1. Tuan Che Alias bin Hamid [Kemaman] minta Menteri Perusahaan Perladangan
dan Komoditi menyatakan perancangan strategik kementerian bagi menghadapi
ketidaktentuan harga komoditi yang dijangka berlaku pada tahun 2022.

Menteri Perusahaan, Perladangan dan Komoditi [Datuk Dr. Hajah Zuraida
binti Kamaruddin]: Bismillahi Rahmani Rahim, alhamdulillah. Terima kasih Yang
Berhormat Kemaman di atas soalan. Yang Berhormat Kemaman ingin mengambil tahu
tentang perancangan strategik kementerian bagi menghadapi ketidaktentuan harga
komoditi yang dijangka berlaku pada tahun 2022.

Jadi untuk pengetahuan Yang Berhormat Kemaman dan juga Dewan, banyak
kerja ada dua serampang mata yang kita laksanakan untuk memastikan harga komoditi
ini kukuh untuk tahun 2022, adalah satu pada peringkat dalam negara dan juga satu lagi
peringkat antarabangsa.

So, jadi peringkat dalam negara saya kira Yang Berhormat Kemaman dengar
jawapan saya tadi mengenai getah, kita membuat R&D, kita buat macam-macam program
agar dapat meningkatkan produktiviti dan juga pasaran kita dalam negara daripada segi
R&D. Daripada segi strategi pemasaran juga, kita memastikan bahawa produk-produk kita
ini, banyak produk yang telah kita hasilkan daripada komoditi di bawah Kementerian
Perusahaan Perladangan dan Komoditi termasuk getah, sawit, kayu-kayan, kenaf, koko
dan juga pepper.

Banyak yang boleh kita tingkatkan lagi pasaran dalaman dengan mengadakan
strategik partnership, kerjasama strategik untuk memastikan bahawa pasaran produk-
produk ini akan dapat ditingkatkan kerana kita lihat kualiti barang-barangan yang telah
dihasilkan adalah bermutu tinggi.

Akan tetapi di peringkat antarabangsa juga ada usaha-usaha yang memastikan
bahawa kerjasama antara negara-negara yang mengeluarkan sawit, negara-negara yang
mengeluarkan getah, negara-negara yang mengeluarkan kayu-kayan dan juga kenaf,
pepper juga, kita telah membuat gabungan strategik bersama mereka. Contohnya untuk
kelapa sawit kita ada satu gabungan dengan Indonesia, Council of Palm Oil Producing
Countries (CPOPC).

Jadi, ketika ini ada dua negara sahaja yang menjadi anggota, Indonesia dan
Malaysia. Akan tetapi insya-Allah dalam mesyuarat akan datang pada 4 hari bulan, yang
akan diadakan Mesyuarat CPOPC ini, kita telah menambahkan keanggotaan CPOPC ini
kepada empat lagi negara iaitu Ghana, Colombia, Honduras dan juga Papua New Guinea.
Ini adalah negara-negara yang juga mengeluarkan palm oil.
