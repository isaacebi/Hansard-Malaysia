DR.16.11.2021 9

Harapan kita ialah supaya semua struktur undang-undang ini kita perbaiki,
selepas itu saya menerima hakikat bahawa apa yang disebut oleh Yang Berhormat tadi
berhubung dengan political will ini memang perlu ada pada kerajaan untuk
memperkasakan semua sistem. Sama ada untuk menangani rasuah ataupun menangani
salah laku pihak-pihak pegawai kerajaan dan orang-orang politik khususnya, tidak boleh
tidak dengan kekuatan dan political will itu sendiri. Undang-undang kita boleh buat. Kalau
tidak ada political will, kita tidak akan dapat mencapai apa matlamat yang kita hendak
capai. Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Menteri.
Soalan tambahan yang kedua. Saya kena cari sebelah sini. Sila Yang Berhormat Tebrau.

Tuan Steven Choong Shiau Yoon [Tebrau]: Terima kasih. Terima kasih atas
jawapan dari Menteri (Parlimen dan Undang-undang). Tadi, Menteri ada sebut untuk
menangani dan mengatasi masalah isu rasuah dan memastikan pemberi maklumat, orang
yang memberi maklumat dapat dijamin. Tadi macam ada sebut ini memerlukan satu
political will. Memang betul tetapi setakat ini, pandangan di luar adalah kerajaan belum
ada political will untuk memastikan kes-kes rasuah berprofil tinggi berjalan atau kes serius
akan dituduh dan dihukum di mahkamah.

Ini kerana setakat ini hanya kes-kes yang kecil, yang di luar dikatakan kes ikan
bilis sahaja yang dapat dihukum. Jadi, apa pandangan Menteri untuk memastikan
kerajaan akan memperbetulkan pandangan rakyat di luar supaya kerajaan ini akan terus
dilihat adalah serius dan ada political will untuk mengatasi dan meningkatkan taraf kita di
antarabangsa supaya kita punya taraf akan terus meningkat supaya kita bukan sebuah
negara yang dikatakan tidak serius untuk menangani kes rasuah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tebrau. Sila Menteri, dua minit.

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua, saya
berterima kasih dengan soalan Yang Berhormat, sebagaimana soalan Yang Berhormat
daripada Ketua Pembangkang tadi.

Sebenarnya soalan menangani salah laku dan rasuah ini ialah terletaknya kepada
beberapa perkara. Pertama, budaya rasuah, salah laku, tanggungjawab, integriti ini kita
kena semai dalam kerajaan. la bermula dari situ. Kerajaan sudah mempunyai struktur-
struktur yang tertentu. Tugas saya ialah untuk melihat undang-undang, di mana
kelemahan undang-undang. Itu saya perkasakan undang-undang dan aturkan kelemahan
itu supaya dia tidak menjadi sedemikian, apa yang kita ada sekarang ini.

01040

Itulah kenapanya tugas saya untuk memperkasakan undang-undang. Prasarana
undang-undang itu penting pada saya untuk pihak-pihak pemain di dalam undang-undang
itu sendiri menegakkan keadilan dan menjagakan integriti negara, nama imej kepada
negara lain. Jadi dalam keadaan sedemikian Yang Berhormat, memang banyak perkara
yang boleh saya sebut, tetapi berasaskan Whistleblower Act ini, kita hendak melindung
secara sebenarnya orang pemberi maklumat itu tidak dapat diketahui oleh orang yang dia
complaint dan agensi-agensi pun tidak mengetahui. Itu tujuan pertama.

Dengan sendirinya agensi itu nanti akan berjaga-jaga, pegawainya akan berjaga-
jaga dan tidak boleh membuat apa-apa tindakan ataupun perbuatan kepada pihak-pihak
pemberi maklumat ini. Jadi itu tujuan undang-undang ini digubal dan dipinda nanti, insya-
Allah. Jadi Tuan Yang di-Pertua, yang lain itu kita kena memainkan peranan bersama.

Apabila kita lihat fakta tadi, bayangkan pada tahun 2015, kita menerima aduan
sebanyak 12,627 tetapi hanya empat orang yang mendapat perlindungan. Takrifan fakta
itu menunjukkan bahawa orang takut hendak beri maklumat. Akan tetapi, pada masa yang
sama maklumat yang diberi ini hanya empat orang mendapat perlindungan, kenapa? Oleh
kerana undang-undang itu ia punya struktur tidak betul.

Undang-undang ini ada kelemahan dari segi struktur ia sendiri. Itu yang kita kaji,
yang saya buat. Insya-Allah dengan undang-undang yang teratur dan kalau sistem ada
melaporkan undang-undang ini ada ‘bapa’ dia saya sebut undang-undang ini, mungkin
