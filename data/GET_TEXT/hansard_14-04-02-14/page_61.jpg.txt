DR.16.11.2021 51

Standard Kemahiran Pekerjaan Kebangsaan sebagai asas dalam melaksanakan latihan.
NOSS yang dibangunkan bersama industri supaya NOSS yang dihasilkan memenuhi
keperluan industri.

Graduan kemahiran turut dilengkapi dengan kebolehan insaniah antaranya
kemampuan menganalisis informasi komunikasi berkesan, interaksi dan kolaborasi dalam
kumpulan pengurusan sumber dan rundingan cara mengikut budaya dan suasana
setempat (local) sebagai persediaan untuk bekerja dalam industri berkemahiran tinggi.

Selain itu, kementerian melalui Jabatan Tenaga Manusia turut menjalankan kaji
selidik keberkesanan graduan Institusi Latihan Jabatan Tenaga Manusia menggunakan
e-Tracer Study Online System, dengan izin bagi mengesan dan mengukur tahap
kebolehpasaran graduan mengenal pasti kualiti graduan daripada aspek perkembangan
kerjaya dan impak graduan kepada sektor ekonomi. Berdasarkan maklum balas daripada
6,214 orang graduan pada tahun 2018, kebolehpasaran graduan adalah pada tahap tinggi
iaitu 93.9 peratus dengan 80.2 peratus orang graduan bekerja dalam bidang yang
dipelajari. Kadar kebolehpasaran graduan pada tahun 2019 meningkat kepada 95.4
peratus dengan 82.8 peratus orang graduan bekerja dalam bidang yang dipelajari.

Namun pada tahun 2020 kadar kebolehpasaran graduan ILJTM terjejas sedikit
kesan daripada pengurangan pekerja semasa pandemik COVID-19. Kajian mendapati
tahap kebolehpasaran graduan JTM pada tahun 2020 sedikit merosot pada tahap 90.5
peratus dengan 81.4 peratus orang pelajar bekerja dalam bidang yang dipelajari. Pelajar-
pelajar JTM bukan sahaja memiliki kemahiran teknikal dan digital tetapi dipersiapkan
kepada mereka dengan kemahiran sokongan untuk memastikan mereka dapat bersaing
dan kekal relevan dalam pasaran kerja pada masa hadapan walaupun bekerja di luar
bidang yang dipelajari.

Yang Berhormat Permatang Pauh...

Puan Nurul Izzah binti Anwar [Permatang Pauh]: Yang Berhormat, terima
kasih. Kalau boleh saya tanya soalan susulan berkait dengan TVET kerana Kementerian
Pengajian Tinggi pun ada memberi jawapan bahawa di bawah Jawatankuasa Kabinet
ditubuhkan untuk mengatasi isu-isu yang dibangkitkan oleh laporan Ketua Audit— dalam
laporan Ketua Audit, Kementerian Pengajian Tinggi sekretariat.

Akan tetapi isu fragmentasi, saya nampak masih lagi tidak diselesaikan di mana
sekarang daripada tujuh dahulunya ada 11 kementerian yang semua terlibat dalam TVET
tanpa kepala yang khusus, maksudnya not one controls all of them. Jadi, saya bimbang
kerana satu fragmentasi, kedua yang dibawakan daripada jawapan Yang Berhormat saya
menunggu tentang isu akreditasi. Hal ini kerana tidak pemusatan dan dalam ataupun
setakat 1 Januari 2020, my last point ada 593 buah institusi TVET awam, 633 buah institusi
swasta dan 22 buah kemahiran peringkat negeri.

01450

Akan tetapi, 42 peratus daripada 185 program yang di sampel, program TVET
ditawarkan sebelum akreditasi sementara telah diperakukan. This is a big problem
maksudnya pelajar masuk daftar tetapi akreditasi tersebut belum lagi diperakukan.

Jadi saya pohon Yang Berhormat dapat jawab bab ini kerana kita mempunyai
ramai pelajar-pelajar yang mahu bersama dalam program tetapi selagi tidak ada big boss
ataupun kementerian ataupun suruhanjaya apa lah yang mengawal selia akan wujud
pertindihan jawatan dan juga pertindihan fungsi. Saya mohon jawapan Yang Berhormat.
Terima kasih.

Tuan M. Kulasegaran [Ipoh Barat]: Yang Berhormat, berkaitan. Oleh sebab
kebolehan Yang Berhormat Menteri saya difahamkan semua TVET di negara ini akan
dibawa dan dikawal selia oleh HRDF Corporation. Adakah ini benar kalau benar apakah
perkara yang sedang dibuat.

Kedua, kita tahu di Malaysia hanya lebih kurang 60 hingga 70 peratus pelajar telah
diisi di semua institusi TVET di negara ini. Apa yang dibuat supaya ia dapat capai 100
peratus dan juga jangan kita bina lagi ILP-ILP atau institusi TVET di negara ini yang
dibiayai oleh kerajaan. Terima kasih.
