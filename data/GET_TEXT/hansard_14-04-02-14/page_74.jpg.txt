64 DR.16.11.2021

yang veteran ini, Yang Berhormat pandai mencelah dalam pencelahan itu. So, mereka
tahu mungkinlah...

Tuan Yang di-Pertua: Tidak apa kalau ada masa Yang Berhormat Menteri. Saya
okey saja.

Datuk Seri Dr. Ronald Kiandee: Ya. But! will stick with the six minutes yang ada.
Tuan Yang di-Pertua, / will exactly — after six minutes ya.

Okey, mengenai isu ketidakcekapan pengurusan AP daging tidak halal yang
dibangkitkan oleh Yang Berhormat Bintulu. MAFI hanya melaksanakan kuota permit
import, Approved Permit (AP) ke atas keluaran pertanian terpilih iaitu kelapa, kelapa tua,
kubis bulat, susu cair, keratan ayam dan beras.

Pada masa yang sama, pelaksanaan AP dapat menghalang berlakunya
lambakan keluaran pertanian terpilih di pasaran yang boleh menjejaskan daya saing dan
pengeluaran petani dan pengilang tempatan. Permohonan kuota import dinilai daripada
aspek kelayakan syarikat pemohon berdasarkan kriteria yang ditetapkan seperti kapasiti
pengeluaran melalui bilangan kelengkapan dan mesin pemprosesan yang beroperasi bagi
memastikan objektif supaya bekalan mencukupi dan tidak berlaku lambakan.

Pertimbangan permohonan juga diberikan kepada anggaran tahunan permintaan
serta pengeluaran tempatan. MAFI sentiasa terbuka kepada pemohon daripada mana-
mana syarikat yang menepati kriteria dan syarat-syarat yang telah ditetapkan dan tiada
sebarang unsur monopoli import. Pengimportan produk-produk hasil ternakan seperti
daging lembu, kerbau, kambing dan bebiri serta haiwan hidup telah diliberasikan di mana
semua syarikat pengimport yang berdaftar diberikan peluang untuk mengimport produk
tanpa had daripada luar negara dan loji atau ladang telah menjalani pengauditan dan
diluluskan oleh Kerajaan Malaysia termasuk mendapat pengesahan halal daripada
Jabatan Kemajuan Islam (JAKIM).

Bagi pengimportan makanan tidak halal hasilan daging babi, ia tidak memerlukan
AP. Sehingga Oktober 2021, sebanyak 62 buah syarikat tempatan yang telah mendapat
kelulusan untuk mengimport makanan tidak halal telah diberikan. Kerajaan tidak
menghalang pengimportan dengan syarat perlulah melepasi kajian analisis risiko serta
memenuhi syarat sanitasi dan fitosanitasi berkaitan penyakit dan keselamatan makanan
serta melepasi pemeriksaan audit di lapangan oleh pihak berkuasa seperti Jabatan
Perkhidmatan Veterinar (DVS).

Untuk makluman Yang Berhormat Bintulu, MAFI melalui Jabatan Perkhidmatan
Veterinar masih melaksanakan sekatan pengimportan babi hidup dan produk babi
termasuk produk dalam tin daripada negara China dan juga beberapa buah negara yang
masih belum bebas daripada penyakit African Swine Fever (ASF). Bagi negara China,
sekatan pengimportan bermula 12 November 2018 ekoran daripada kejadian penyakit
ASF yang berlaku di dalam negara tersebut.

MAFI menerusi DVS telah menjalankan penilaian analisa risiko import dan
mendapati produk dalam tin mempunyai mitigasi yang boleh diambil bagi mengurangkan
risiko kemasukan virus ASF ke Malaysia berdasarkan Artikel 15.1.2 World Organisation
for Animal Health (OIE). Sehubungan itu, draf protokol import bagi tujuan pengimportan
produk dalam tin yang hermetically sealed dan melalui proses retort pada suhu 121 degree
centigrade selama tiga minit atau lebih telah dibangunkan.

Draf protokol tersebut telah dimajukan kepada pihak berkuasa China, The
General Administration of Customs of the People's Republic of China (GACC) pada 20
Januari 2021 untuk penilaian dan mendapatkan persetujuan bersama. Sehubungan
dengan itu, sehingga pihak GACC bersetuju dan memberikan pengesahan kepada
protokol import yang dikemukakan, tiada kebenaran import dapat diberikan oleh DVS.

Tuan Sim Tze Tzin [Bayan Baru]: Yang Berhormat Menteri, pencelahan...

Tuan Ahmad Tarmizi bin Sulaiman [Sik]: Yang Berhormat Menteri, Sik ada sikit
soalan dan mohon penjelasan sedikit Yang Berhormat Menteri...

Tuan Sim Tze Tzin [Bayan Baru]: ...Tentang ASF...
