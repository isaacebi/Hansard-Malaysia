DR.16.11.2021 31

RANG UNDANG-UNDANG
RANG UNDANG-UNDANG PERBEKALAN 2022
Bacaan Kali Yang Kedua
DAN
USUL

ANGGARAN PEMBANGUNAN 2022

Aturan Urusan Mesyuarat dibacakan bagi menyambung semula perbahasan atas
masalah, “Bahawa Rang Undang-undang Perbekalan 2022 ini dibacakan kali yang kedua
sekarang” dan “Bahawa Usul yang berikut ini dirujuk kepada Jawatankuasa sebuah-buah
Majlis”.

"Bahawa Dewan ini, mengikut subseksyen 4(3) Akta Kumpulan

Wang Pembangunan 1966 /Akta 406], membuat ketetapan iaitu suatu

jumlah wang sebanyak tidak lebih dari tujuh puluh tujuh bilion dan enam

ratus juta ringgit (RM77,600,000,000) dibelanjakan daripada Kumpulan

Wang Pembangunan bagi tahun 2022, dan bagi tujuan dan butiran

Perbelanjaan Pembangunan yang dinyatakan di bawah Maksud

Pembangunan atau (“P”) dalam senarai Anggaran Perbelanjaan

Persekutuan 2022, yang dibentangkan sebagai Kertas Perintah 32 Tahun

2021, adalah diuntukkan di bawah Maksud-maksud yang berkenaan

jumlah-jumlah yang bersetentangan dengan butiran-butiran itu di ruangan

enam dan tujuh senarai tersebut.” [15 November 2021]

Tuan Yang di-Pertua: Terima kasih. Kita ada sembilan kementerian hari ini untuk
menjawab. Saya ingin syorkan kepada Ahli Yang Berhormat Menteri kalau sesuatu
perkara itu tidak menekan dan Ahli Yang Berhormat yang menanyakan soalan tidak ada
di dalam Dewan yang mulia ini, maka, bolehlah diberi secara bertulis kecuali perkara itu
menekan ya. ltu syor saya.

Saya menjemput Yang Berhormat Menteri di Kementerian Pengangkutan. 40
minit Yang Berhormat Menteri.

12.03 tgh.

Menteri Pengangkutan [Datuk Seri Ir. Dr. Wee Ka Siong]: Terima kasih Tuan
Yang di-Pertua. Tahniah dan syabas atas kurniaan Darjah PSM baru-baru ini.

Tuan Yang di-Pertua: Terima kasih.

Datuk Seri Ir. Dr. Wee Ka Siong: Tuan Yang di-Pertua, izinkan saya
merakamkan_setinggi-tinggi penghargaan atas keprihatinan 15 orang Ahli Yang
Berhormat terhadap kementerian ini yang membenarkan yang membahaskan dan
menyentuh perkara-perkara di bawah bidang kuasa Kementerian Pengangkutan.

Saya mulakan dengan pengangkutan udara. Pertama sekali, Yang Berhormat
Port Dickson dan Yang Berhormat Ledang telah membangkitkan isu berhubung
pengambil alihan Lapangan Terbang Sultan Abdul Aziz Shah, Subang oleh entiti swasta.
Setakat ini, kerajaan tidak mempunyai perancangan untuk meluluskan pengambilan
ataupun jualan mana-mana bahagian Lapangan Terbang Subang kepada sebarang entiti
perniagaan swasta.

Hak dan pengoperasian Lapangan Terbang Subang kekal seperti mana yang
diperuntukkan di bawah Perjanjian Pajakan yang diberikan kepada Malaysia Airports
Holdings Berhad (MAHB) untuk mengendali, mengurus dan menyelenggarakan termasuk
menetap, mengguna dan mengawal Lapangan Terbang Subang sehingga tahun 2034
