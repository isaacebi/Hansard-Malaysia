DR.16.11.2021 25

(ii) program pemantauan dan penguatkuasaan pengurusan
bangunan terjadual melalui Electronic Schedule Waste
Information Systems adalah diperkemaskan;

(iii) kedua-dua waste generator iaitu industri dan juga waste
receiver perlu mempunyai orang yang berwibawa;

(iv) pelesenan semua waste receiver disemak semula;

(v) penggunaan kenderaan pengangkut pihak ketiga yang baru
oleh waste receiver bagi mengangkut buangan terjadual adalah
tidak dibenarkan mulai 1 Mei 2021;

(vi) kesemua kenderaan pengangkut sedia ada yang dilesenkan
sebagai pengangkut buangan terjadual iaitu pembawa yang
ditetapbkan buangan terjadual perlu mempamerkan_identiti
premis bermula pada tempoh pelesenan 1 Mei 2020 hingga 31
April 2021 dan seterusnya secara berperingkat;

(vii) mensyaratkan tempoh operasi pergerakan kenderaan
pengangkut buangan terjadual dari jam lima pagi hingga 11
malam; dan

(viii) | mensyaratkan pemasangan global positioning system pada
kenderaan pembawa buangan terjadual.

Manakala polisi yang kedua dari segi pengimportan dan pengeksportan buangan
terjadual ialah:

(i) pergerakan merentasi sempadan buangan terjadual adalah
tertakluk kepada prosedur prior informed consent dengan izin,
di bawah Convention Basel;

(ii) mana-mana pihak yang berhasrat untuk mengimport,
mengeksport atau transit buangan berbahaya hendaklah
mendapatkan kelulusan bertulis di bawah seksyen 34B Akta
Kualiti Alam Sekeliling 1974;

(iii) sehubungan ini juga pengimportan buangan terjadual bagi
tujuan pemerolehan kembali dan pelupusan akhir dalam negara
adalah tidak dibenarkan;

(iv) kementerian juga  ingin’ menegaskan lagi bahawa
pengimportan... [Tidak jelas] waste ke dalam negara adalah
tidak dibenarkan; dan

(v) pengimportan buangan terjadual dari negara-negara OEC dan
EC adalah tidak dibenarkan selaras dengan pelaksanaan Ban
Amendment di bawah Convention Basel.

Terima kasih.
Tuan Yang di-Pertua: Terima kasih Yang Berhormat.

Puan Yeo Bee Yin [Bakri]: Tuan Yang di-Pertua, tadi Menteri telah katakan
memantau pergerakan sisa terjadual dengan eSWIS. Saya hendak tanya, berapakah
peratusan premis yang menghasilkan bahan terjadual ini sekarang telah terdaftar di dalam
sistem eSWIS?

Kedua ialah sekarang di Malaysia kita memang tahu bahawa tadbir urus bahan
kimia adalah berpecah belah ya. Kita life cycle bahan kimia, pembuatan, pengangkutan,
penyimpanan, penggunaan, pengendalian dan pelupusan bahan kimia, kita tiada satu
rangka undang-undang. Saya hendak tanya apakah pandangan Menteri sama ada kita
memerlukan Chemical Governance Act ya, Akta Pengawalseliaan Bahan Kimia supaya
kita boleh mengawal selia pembuangan toksik kementerian alam sekitar dengan lebih
komprehensif.

Tuan Yang di-Pertua: Terima kasih. Silakan Yang Berhormat.
