46 DR.16.11.2021

akan membentang hasil dapatan kajian ini dengan membuat syor tentang kadar dan
liputan gaji minimum kepada majlis pada 18 November 2021.

Dato’ Abdullah Sani bin Abdul Hamid [Kapar]: Yang Berhormat Menteri, gaji
minimum.

Datuk Seri M. Saravanan: Majlis Perundingan Gaji Negara sentiasa
menggunakan pendekatan seimbang atau balanced approach dengan mengambil kira
kepentingan pihak majikan, pekerja dan kerajaan sebelum mengemukakan syor untuk
pertimbangan dan persetujuan.

Tuan Yang di-Pertua, kementerian mengambil maklum cadangan kadar gaji
minimum baharu ditetapkan kepada RM1,500 sebulan seperti yang dicadangkan oleh
Yang Berhormat Muar dan Yang Berhormat Bagan. Berhubung perkara ini, peningkatan
gaji minimum sewajarnya dilaksanakan secara berperingkat agar tidak memberikan
tekanan dan membebankan majikan serta menjejaskan operasi syarikat terutama industri
mikro, kecil dan sederhana, selain boleh mendedahkan pekerja pada risiko kehilangan
peluang pekerjaan.

Dalam menetapkan formula gaji minimum, indikator sosioekonomi meliputi kriteria
asas seperti Pendapatan Garis Kemiskinan (PGK) dan gaji penengah serta kriteria
pelarasan seperti pertumbuhan produktiviti buruh, kadar pengangguran dan perubahan
Indeks Harga Pengguna atau Consumer Price Index (CPI), dengan izin, turut diambil kira
bagi memberi gambaran tentang situasi pasaran tenaga kerja semasa.

Tuan M. Kulasegaran [Ipoh Barat]: Yang Berhormat.

Datuk Seri M. Saravanan: Dua indikator yang diguna pakai dalam kriteria asas
iaitu PGK dan gaji penengah adalah indikator yang menentukan keperluan asas pekerja
serta keluarga pekerja dan mengukur keupayaan majikan membayar gaji.

Tuan M. Kulasegaran [Ipoh Barat]: Yang Berhormat, ini gaji minimum.

Datuk Seri M. Saravanan: Bagi kriteria pelarasan, CPI menggambarkan
perubahan kepada kos sara hidup manakala pertumbuhan produktiviti buruh digunakan
sebagai indikator yang mana gaji wajar ditingkatkan selaras dengan peningkatan
produktiviti. Selain itu, kadar pengangguran sebenar turut diambil kira sebagai satu
kawalan supaya peningkatan gaji tidak melibatkan peningkatan kadar pengangguran.

Seperti yang saya sudah jelaskan sebelum ini, Majlis Perundingan Gaji Negara
sentiasa menggunakan pendekatan seimbang atau balanced approach dengan
mengambil kira kepentingan pihak majikan, pekerja dan kerajaan.

Tuan Yang di-Pertua: Boleh sambung 2.30 petang atau Yang Berhormat Menteri
hendak habiskan isu ini?

Datuk Seri M. Saravanan: Setuju Tuan Yang di-Pertua.

Tuan M. Kulasegaran [Ipoh Barat]: Yang Berhormat, jawab soalanlah, baru ada
interaksi.

Datuk Seri M. Saravanan: Sambung 2.30 petang.

Tuan Yang di-Pertua: Terima kasih, kita sambung 2.30 petang.

Datuk Seri M. Saravanan: Tidak ada masa lah, jangan... [Suara kurang jelas]
Tuan M. Kulasegaran [Ipoh Barat]: Ada masa, you baca-baca selepas itu lari.

Tuan Yang di-Pertua: Yang Berhormat semua, oleh sebab masa sudah pukul 1,
saya tangguhkan sehingga pukul 2.30 petang ini.

Terima kasih. Assalamualaikum warahmatullahi wabarakatuh dan salam
sejahtera.

[Mesyuarat ditempohkan pada pukul 1.00 tengah hari]
