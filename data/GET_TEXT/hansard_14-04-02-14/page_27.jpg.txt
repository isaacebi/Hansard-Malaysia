DR.16.11.2021 17

merangka pembinaan kem Tentera Darat di Sabah bagi menangani semua bentuk
ancaman melalui strategi yang telah saya sebutkan tadi. Kita ada in-depth element, Briged
Kelima Kota Belud, forward element, Briged Ke-13 di FELDA Sahabat Lahad Datu dan
kita kini dalam perancangan untuk satu lagi briged untuk kawasan pedalaman Sabah.

Menjawab sahabat saya Yang Berhormat Sepanggar yang semalam
membangkitkan isunya dia kata sudah lapan tahun sejak tahun 2013, tengok dia pun
sudah bangun. Mengapa perintah berkurung di Pantai Timur Sabah ini tidak tarik balik.
Nanti saya jawab ya Yang Berhormat Sepanggar.

Jadi, untuk pengetahuan sahabat saya Yang Berhormat Sepanggar, kuasa
menarik balik ini, kuasa menarik balik perintah berkurung ini di Pantai Timur Sabah adalah
di bawah Majlis Keselamatan Negara, bukan kami Kementerian Pertahanan. Walau
bagaimanapun, suka saya kongsikan untuk semualah di sini bahawa Angkatan Tentera
Malaysia sentiasa melaksanakan operasi rondaan dan pengawasan di Pantai Timur
Sabah selama 24 jam, tujuh hari seminggu tanpa gagal.

01110

Jadi, lanjutan daripada itu, kita tengok sekarang situasi keselamatan di sana,
Sabah semakin baik serta saya percaya boleh meningkatkan keyakinan penduduk sekitar
melalui kehadiran pasukan keselamatan secara berterusan. Jadi, untuk Malaysia tidak
perlu risau untuk berkunjung ke negeri Sabah, khususnya termasuk di Pantai Timur. Jadi,
datanglah ke Sabah, cuti-cuti Malaysia. Terima kasih.

Puan Vivian Wong Shir Yee [Sandakan]: Tuan Yang di-Pertua, Sandakan.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Puan Vivian Wong Shir Yee [Sandakan]: Sandakan, mengenai Sabah juga.

Timbalan Yang di-Pertua [Dato’ Mohd Rashid Hasnon]: Ada banyak yang
hendak bertanya ini.

Puan Vivian Wong Shir Yee [Sandakan]: Hal yang berkaitan dengan soalan
Yang Berhormat Libaran.

Timbalan Yang di-Pertua [Dato’ Mohd Rashid Hasnon]: Saya jemput Yang
Berhormat Sepanggar, ringkas.

Datuk Mohd Azis bin Jamman [Sepanggar]: Terima kasih sahabat saya Yang
Berhormat Timbalan Menteri. Satu compliment dia sebut saya masih kacak. [Ketawa]
Walaupun sudah tua. Anyway, Yang Berhormat Timbalan Menteri terima kasih banyak-
banyak atas jawapan yang telah diberikan oleh Yang Berhormat Timbalan Menteri
sementara tadi.

Cuma persoalan saya, dalam keadaan negara, kita faham mempunyai kekangan
bajet dan sebagainya. Mengoptimumkan aset-aset yang ada ini merupakan satu perkara
yang cukup penting. Kawasan terdedah kepada isu ancaman lanun dan anasir-anasir
daripada negara jiran kita, contohnya Filipina ialah Pantai Timur negeri Sabah. Kalau kita
mengambil contoh seumpamanya Amerika Syarikat, apabila mereka meletakkan Pulau
Hawaii sebagai forward operating base mereka, salah satu pangkalan tentera terbesar
mereka juga terletak di Pulau Hawaii itu sendiri.

Hal ini kerana, apa yang saya ingin sebutkan tentang isu perintah berkurung tadi,
setelah lapan tahun Yang Berhormat Timbalan Menteri, banyak industri di Pantai Timur
Sabah ini terjejas disebabkan oleh Perintah Kawalan Pergerakan. Oleh sebab itulah
industri pelancongan di Pantai Timur Sabah tidak dapat dikembangkan. Kalaupun
berkembang ia agak perlahan kerana ada negara-negara kita dan negara-negara di luar
yang memberikan nasihat perjalanan kepada rakyat mereka untuk tidak ke kawasan ini.

Jadi, sebab itulah kita mengharapkan komitmen daripada kerajaan agar
mengoptimumkan kedudukan-kedudukan pangkalan tentera kita, contohnya tadi disebut
Kem Paradise di Kota Belud. Kota Belud tidak menghadapi ancaman lanun dan ancaman
