22 DR.16.11.2021

01130

Saya bagi contoh recently, mereka telah membuat keputusan untuk tidak
mengeksport tenaga boleh baharu ke Singapura dalam projek perintis 100 megawatt
(MW) itu.

Ini adalah sangat penting supaya kita boleh menubuhkan industri Tenaga Hijau.
Apakah pandangan Menteri daripada segi ekonomi? Apakah rasional kita tidak
mengeksport elektrik ini yang potensi kita memang jauh lebih banyak daripada keperluan
kita?

Tuan Yang di-Pertua: Terima kasih. Dipersilakan Yang Berhormat Timbalan
Menteri.

Dato’ Eddin Syazlee bin Shith: Terima kasih Yang Berhormat di atas soalan
tambahan itu. Akan tetapi berkenaan keputusan KeTSA untuk tidak mengimport apa Yang
Berhormat sebut sebentar tadi adalah di luar pengetahuan saya di EPU. Akan tetapi saya
percaya sudah tentu ada asas di atas keputusan-keputusan yang dibuat.

Saya akan cuba mendapatkan maklumat yang lebih perinci berkenaan ketetapan
yang telah dibuat oleh Kementerian Tenaga dan Sumber Asli tersebut dan saya akan
berikan jawapan untuk diserah kepada Yang Berhormat.

Puan Yeo Bee Yin [Bakri]: Tuan Yang di-Pertua, jika boleh kalau.

Tuan Yang di-Pertua: Yang Berhormat Bakri.

Puan Yeo Bee Yin [Bakri]: Kementerian Ekonomi ataupun EPU.

Tuan Yang di-Pertua: Maaf Yang Berhormat Bakri. Yang Berhormat Bakri.

Puan Yeo Bee Yin [Bakri]: Boleh membawa isu ini kepada KeTSA kerana ini
boleh mewujudkan lebih banyak peluang. [Pembesar suara dimatikan]

Tuan Yang di-Pertua: Yang Berhormat Bakri, tolong jangan bahas.

5. Tuan Haji Wan Hassan Bin Mohd Ramli [Dungun] minta Perdana Menteri
menyatakan proses penggubalan satu Akta Halal bagi tujuan penyelarasan dan
pemantapan peruntukan undang-undang mengenai proses, prosedur serta kawalan
pensijilan halal untuk seluruh negara.

Timbalan Menteri di Jabatan Perdana Menteri (Hal Ehwal Agama) [Datuk Haji
Ahmad Marzuk bin Shaary]: Terima kasih kepada Tuan Yang di-Pertua. Terima kasih
kepada sahabat saya, Yang Berhormat Dungun. Untuk makluman Ahli Yang Berhormat
dan Ahli Dewan sekalian, kerajaan dalam memacu negara menjadi hub industri halal
bertaraf dunia sentiasa prihatin kepada aspek yang berkaitan dengan halal, termasuklah
aspek perundangan dan usaha-usaha penyelarasan dan pemantapan peruntukan
undang-undang mengenai proses, prosedur serta pengawalan pensijilan halal untuk
negara sedang giat dijalankan bagi memperkasakan industri halal.

Asas rujukan pensijilan halal Malaysia adalah berdasarkan kepada Malaysian
Standard, Akta Perihal Dagangan 2011, Akta Makanan 1983, Akta Binatang 1953
(Semakan 2006), Akta Makanan Haiwan 2009, fatwa yang berkuat kuasa dan akta atau
peraturan-peraturan yang berkaitan dari semasa ke semasa.

Berdasarkan kepada terma-terma dan inti pati daripada Akta Fatwa semasa dan
peraturan-peraturan yang berkaitan, ia didokumenkan menjadi Manual Prosedur
Pensijilan Halal Malaysia yang dikemas kini berdasarkan kepada keadaan dan keperluan
semasa. Pada bulan Januari 2021, Jabatan Kemajuan Islam Malaysia telah
menguatkuasakan pelaksanaan Manual Prosedur Pensijilan Halal Malaysia Domestik
2020 untuk menggantikan manual prosedur yang dikeluarkan pada tahun 2014 bagi
urusan pensijilan halal di Malaysia.

Sebagai langkah untuk memperkasakan perkhidmatan halal, JAKIM juga telah
memperolehi akreditasi ISO:IEC 17065 sebagai badan pensijilan halal yang diiktiraf dunia.
Kerajaan juga sentiasa berusaha untuk menambah baik sistem penyampaian
