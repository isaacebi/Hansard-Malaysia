DR.16.11.2021 55

Tuan Yang di-Pertua berhubung isu pembantu rumah asing ataupun disebut oleh
Yang Berhormat Ipoh Barat majoriti pembantu rumah asing di negara ini ialah dari negara
Indonesia. Ketika ini Kementerian Sumber Manusia masih dalam peringkat rundingan
bersama pihak industri bagi memuktamadkan memorandum persefahaman mengenai
pengambilan perkhidmatan Indonesia ataupun PDI yang telah tamat pada 30 Mei 2021.

Walaupun perjanjian hantaran pulang bagi pekerja sektor pekerjaan sektor
informal kerajaan Nepal telah ditandatangani pada 29 Oktober 2018 berlaku kelewatan
dalam urusan kemasukan yang dirancang mengikut pelaksanaan namun, kerajaan telah
bersedia untuk membuka semula kemasukan pekerja asing bagi semua sektor.

Tuan Yang di-Pertua saya dengan ini...

Tuan M. Kulasegaran [Ipoh Barat]: Bila akan dibenarkan domestic workers
datang ke negara atau dibuka?

Datuk Seri M. Saravanan: Tuan Yang di-Pertua saya akui isu domestik memang
satu isu yang cukup kritikal buat masa ini...

Tuan M. Kulasegaran [Ipoh Barat]: Kritikal.

Datuk Seri M. Saravanan: Khususnya selepas PKP isu rumah tangga sudah
mula keluar bekerja tetapi saya lebih sedikit kekangan dengan memorandum daripada
pihak Indonesia di mana kerajaan telah mencadangkan ‘one maid, one task’. Ini bererti
apabila kita bawa pekerja asing ini knususnya untuk pekerja domestik one maid, one task
bererti kalau dia cuci kain dia cuci kain sahaja, kerja lain dia tidak akan buat.

Saya telah [Tidak jelas] kepada pihak Indonesia supaya kalau ikut dengan
procedure one maid, one task mungkin setiap rumah di Malaysia kena ada lima atau enam
maids. Maka saya telah cadangkan kepada kerajaan Menteri Sumber Manusia Indonesia
Yang Berhormat Tuan Yang di-Pertua supaya kita boleh mengambil satu kaedah baharu
di mana saya kira ahli keluarga kurang daripada lapan orang dia boleh ambil satu maid.
Sekiranya keluarga lebih daripada lapan orang mungkin dua maids.

Baru-baru ini Yang Amat Berhormat Perdana Menteri telah melawat negara
Indonesia dan telah berbincang dengan pihak Indonesia. Saya akan melawat pada 8 hari
bulan untuk memutuskan perjanjian antara Indonesia dengan Malaysia supaya kita bawa
masuk pekerja asing dalam Malaysia.

Tuan M. Kulasegaran [Ipoh Barat]: No, sensitive matter itu adalah maid online
kita semua tahu. Maid online. Itu yang online itu —

Datuk Seri M. Saravanan: Saya telah bangkitkan isu itu saya telah bangkitkan.

Tuan M. Kulasegaran [Ipoh Barat]: Boleh tanya JTK mereka tahu bahawa
perkara ini menjadi sensitif kepada Indonesia.

Datuk Seri M. Saravanan: Saya faham Yang Berhormat perkara ini telah pun
dibincangkan antara kedua-dua kementerian Sumber Manusia dan saya telah sampaikan
pandangan pada Indonesia kepada Yang Amat Berhormat Perdana Menteri supaya
Kabinet membuat satu keputusan supaya kita boleh cari satu penyelesaian.

Tuan M. Kulasegaran [Ipoh Barat]: Dengan Nepal semasa kita menerajui
kerajaan mereka telah setuju. Kenapakah bahagian dasar belum membuat perjanjian itu
ditandatangani?

Datuk Seri M. Saravanan: Ada sedikit kelewatan sebab PKP dan sebagainya
semuanya akan diselesaikan dalam masa terdekat Yang Berhormat.

Tuan M. Kulasegaran [Ipoh Barat]: Yang Berhormat HRDF Corp...

Datuk Seri M. Saravanan: Tuan Yang di-Pertua saya ingin mengucapkan terima
kasih kepada semua Ahli-ahli Yang Berhormat.

Tuan M. Kulasegaran [Ipoh Barat]: Yang Berhormat...

Tuan William Leong Jee Keen [Selayang]: Yang Berhormat Menteri.
