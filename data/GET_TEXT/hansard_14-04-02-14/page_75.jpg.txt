DR.16.11.2021 65

Datuk Seri Dr. Ronald Kiandee: Ya. One more sentence on that. Sementara
menunggu jawapan balas daripada GACC, pihak DVS telah memberikan kebenaran khas
kepada pengimport selama sebulan sempena Tahun Baru Cina 2021 bagi mengimport
hanya produk dalam tin yang hermetically sealed dan melalui proses retort pada suhu 120
darjah centigrade selama tiga minit atau lebih daripada loji pemprosesan yang telah
diluluskan oleh DVS pada ketika itu. Ya.

Tuan Sim Tze Tzin [Bayan Baru]: Yang Berhormat Menteri, terima kasih. Terima
kasih Tuan Yang di-Pertua.

Tuan Ahmad Tarmizi bin Sulaiman [Sik]: Ya, Yang Berhormat Sik mohon juga.

Tuan Sim Tze Tzin [Bayan Baru]: Tentang isu ASF.
Tuan Yang di-Pertua: Yang Berhormat Sik dulu. Yang Berhormat Sik dulu sebut.

Tuan Ahmad Tarmizi bin Sulaiman [Sik]: Ya, Sik mohonlah. Saya...
Tuan Sim Tze Tzin [Bayan Baru]: Okey. Boleh.

Tuan Ahmad Tarmizi bin Sulaiman [Sik]: Terima kasih Tuan Yang di-Pertua.
Terima kasih Yang Berhormat Menteri. Saya mohon sedikit penjelasan dan mungkin juga
ditunggu oleh para petani kita berkaitan dengan menstabilkan harga baja dan racun yang
nampaknya semakin tinggi pada ketika ini. Jadi, bagi pihak, saya mengucapkan terima
kasih atas keprihatinan kementerian yang telah menubuhkan jawatankuasa bersama
dengan KPDNHEP bagi menangani masalah ini.

Jadi, saya mohon penjelasan adakah sudah ada dapatan ataupun hasilan
daripada jawatankuasa ini untuk kita membantu petani ketika mereka dapat membeli
harga racun dan baja dalam harga yang stabil pada ketika ini? Terima kasih.

Tuan Sim Tze Tzin [Bayan Baru]: Yang Berhormat Menteri, tentang ASF...
Puan Nor Azrina binti Surip [Merbok]: Tuan Yang di-Pertua...
Datuk Seri Dr. Ronald Kiandee: Tuan Yang di-Pertua...

Puan Nor Azrina binti Surip [Merbok]: Yang Berhormat Menteri, saya punya
soalan terkait dengan Yang Berhormat Sik. Boleh saya tanya sekejap?

Tuan Yang di-Pertua: Ya, Yang Berhormat Menteri?
Datuk Seri Dr. Ronald Kiandee: Ya.

Puan Nor Azrina binti Surip [Merbok]: Okey. Berkenaan dengan pesawah ya.
Saya ada menyoal berkenaan SMART Sawah Berskala Besar yang itu Yang Berhormat
Menteri belum jawab lagi. Terima kasih.

Tuan Sim Tze Tzin [Bayan Baru]: Yang Berhormat Menteri, saya tentang ASF
yang tadi. Saya cuma...

Datuk Seri Dr. Ronald Kiandee: Saya ada 37 saat. Saya abide kepada
keputusan Tuan Yang di-Pertua untuk berhenti selepas 30 saat ini.

Tuan Sim Tze Tzin [Bayan Baru]: Okey, okey.

Datuk Seri Dr. Ronald Kiandee: Saya tidak berhasrat Tuan Yang di-Pertua untuk
menjawab soalan berkaitan kenaikan harga baja dan juga racun kerana jawapan soalan
itu telah pun saya jawab secara terperinci dalam MQT pagi ini. Jadi, banyak yang —22
orang Ahli Parlimen yang telah mengemukakan soalan dan sebahagian telah saya jawab.

Mana-mana jawapan yang tidak sempat dijawab kerana kekangan masa, ia akan
dijawab secara bertulis dan direct kepada individu dan saya akan pastikan ia akan
disampaikan secepat mungkin. Jadi, sebagai penutup, MAF! akan terus meneruskan
usaha untuk memastikan kesediaan makanan yang mencukupi dan stabil sepanjang
masa. Semua cadangan, saranan dan komen yang telah diajukan oleh Ahli-ahli Yang
Berhormat kepada kementerian ini akan diambil sebagai panduan bagi merancang dan
