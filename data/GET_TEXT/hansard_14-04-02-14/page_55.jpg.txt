DR.16.11.2021 45

Tuan Yang di-Pertua: Yang Berhormat, hendak bagi laluan kepada Yang
Berhormat Kapar ataupun Yang Berhormat Pokok Sena?

Datuk Seri M. Saravanan: [Bercakap tanpa menggunakan pembesar suara]
Dato’ Mahfuz bin Haji Omar [Pokok Sena]: Isu, isu...

Dato’ Abdullah Sani bin Abdul Hamid [Kapar]: SIP, SIP.

Datuk Seri M. Saravanan: [Bercakap tanpa menggunakan pembesar suara]

Dato’ Mahfuz bin Haji Omar [Pokok Sena]: Tidak, tidak isu pekerjaan, isu
pekerjaan.

Tuan Sanisvara Nethaji Rayer a/l Rajaji [Jelutong]: Yang Berhormat, Yang
Berhormat.

Tuan Yang di-Pertua: Yang Berhormat Pokok Sena, Yang Berhormat Kapar,
tolong.

Dato’ Mahfuz bin Haji Omar [Pokok Sena]: Saya hendak minta isu pekerja,
sedikit sahaja, sedikit sahaja.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua yang
budiman... [Pembesar suara dimatikan]

Tuan Yang di-Pertua: Yang Berhormat Pokok Sena dan Yang Berhormat Kapar,
Yang Berhormat Menteri tidak benarkan. Tolong, tolong.

Datuk Seri M. Saravanan: [Bercakap tanpa menggunakan pembesar suara]
Tuan Yang di-Pertua: Mikrofon, mikrofon.

Datuk Seri M. Saravanan: Kadang-kadang, saya akan bagi peluang.

Seorang Ahli: Bercakap tanpa menggunakan pembesar suara]

Tuan Yang di-Pertua: Duduk dahulu.

Dato’ Mahfuz bin Haji Omar [Pokok Sena]: Terima kasih, saya hendak minta...
Tuan Yang di-Pertua: Yang Berhormat Menteri hendak habiskan dahulu.

Datuk Seri M. Saravanan: Seramai enam orang Ahli Yang Berhormat, Yang
Berhormat Port Dickson, Yang Berhormat Muar, Yang Berhormat Bagan, Yang Berhormat
Kemaman, Yang Berhormat Ipoh Barat dan Yang Berhormat Kapar telah membangkitkan
isu berkaitan pelaksanaan gaji minimum.

Tuan Yang di-Pertua, mengikut Akta Majlis Perundingan Gaji Negara 2011...

Dato’ Abdullah Sani bin Abdul Hamid [Kapar]: Yang Berhormat Menteri, SIP
tidak lepas, SIP belum habis lagi ini. IP?

Datuk Seri M. Saravanan: Ada lagi, tunggu. Mengikut Akta Majlis Perundingan
Gaji Negara 2011 [Akta 732] Perintah Gaji Minimum (PGM) hendaklah dikaji semula
sekurang-kurangnya sekali dalam setiap dua tahun. PGM 2020 berkuat kuasa pada 1
Februari 2020 maka kajian semula perlu dilaksanakan dalam tempoh dua tahun daripada
tarikh kuat kuasa perintah tersebut.

Seperti mana Ahli Yang Berhormat sedia maklum, kerangka kenaikan kadar upah
tidak dibentangkan dalam pembentangan Bajet 2022, baru-baru ini. Ini kerana
Kementerian Sumber Manusia melalui Majlis Perundingan Gaji Negara masih dalam
peringkat akhir penyediaan laporan kajian semula Perintah Gaji Minimum (PGM) 2020.

Dalam kajian ini Jawatankuasa Teknikal Perundingan Gaji Negara (JTPGN) telah
mengadakan perundingan awam dan sesi libat urus yang melibatkan wakil-wakil majikan,
pertubuhan majikan, wakil pekerja, kesatuan sekerja dan orang awam bagi mendapatkan
input tentang impak pelaksanaan gaji minimum ke atas sosioekonomi negara. JTPGN
telah pun selesai menjalankan kajian impak dan kajian semula PGM 2020 dan JTPGN
