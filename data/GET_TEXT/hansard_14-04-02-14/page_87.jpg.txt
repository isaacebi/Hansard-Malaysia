DR.16.11.2021 77

Dato’ Mansor bin Othman: Ya, nanti saya habiskan sat sahaja NRW ini.
Mustahak, Yang Berhormat Jerlun duk tunggu ini. Pendekatan satu dengan peruntukan
geran langsung sebanyak RM535.4 juta bertujuan membangunkan_infrastruktur
pengukuran NRW secara tepat. Pendekatan ini melibatkan negeri-negeri yang
mencatatkan NRW melebihi 40 peratus.

Pendekatan kedua ini dilaksanakan melalui pemberian geran sepadan, atau
dengan izin, matching grant kepada negeri-negeri yang mencatatkan kadar NRW pada
bawah paras 40 peratus. Melalui pendekatan ini, Kerajaan Persekutuan akan membiayai
antara 50 peratus hingga 75 peratus perbelanjaan tahunan kerja-kerja NRW operator air
sekiranya mereka mematuhi atau melepasi sasaran yang ditetapkan.

Pendekatan ketiga, melibatkan penglibatan pihak swasta berdasarkan kaedah
performance-based incentive (PBI). Melalui pendekatan ini, operator air boleh mendapat
akses kepada pembiayaan pihak swasta bagi pelaksanaan kerja-kerja perbelanjaan
modal (capital expenditure) - CAPEX NRW. Pihak swasta boleh mendapat balik
pelaburan berdasarkan aturan di bawah Program Pengurangan NRW Kebangsaan dan
Insentif Penjimatan Air dengan operator air tertakluk kepada persetujuan kerjasama
ataupun bersama antara operator air, pihak swasta dan juga SPAN.

Yang Berhormat Labuan...

Dato’ Seri Utama Haji Mukhriz Tun Dr. Mahathir [Jerlun]: Boleh saya bertanya,
Yang Berhormat?

Dato' Mansor bin Othman: Ya, silakan.

Dato’ Seri Utama Haji Mukhriz Tun Dr. Mahathir [Jerlun]: Terima kasih atas
penjelasan tersebut. Saya ingin bertanya kerana sewaktu Kedah berunding dengan
kementerian, semasa itu KATS, berkenaan dengan migrasi kepada PAAB.

Salah satu syarat yang Kedah cuba kenakan ialah supaya Kerajaan Persekutuan
memberi komitmen untuk membelanjakan satu peruntukan yang tertentu berkait dengan
usaha bagi menurunkan NRW. Seperti mana Yang Berhormat Timbalan Menteri tahu,
Kedah ini lebih kurang 43 ataupun 44 peratus NRW-nya, ataupun mungkin lebih lagi. Juga,
perkhidmatan bekalan air di Kedah ini dibebani oleh hutang yang agak besar. Oleh sebab
itu, operator air iaitu SADA tidaklah beroperasi dengan keuntungan yang besar dan
tidaklah mampu untuk mendapat matching grant itu. Jumlah yang mampu mereka belanja
untuk menurunkan NRW itu agak terhad.

Jadi, kami memohon ketika itu untuk mendapat perhatian yang khas daripada
Kerajaan Pusat untuk membantu mendapatkan peruntukan yang cukup untuk
menurunkan kadar NRW ini.

Dato’ Mansor bin Othman: Terima kasih kepada Yang Berhormat Jerlun. Betul
seperti Yang Berhormat bangkitkan tadi dan Yang Berhormat pun biasa bangkit juga
dalam perbahasan dalam Dewan yang mulia ini. Faktor utama sekali ialah tentang paip-
paip lama ini. Memang matching grant yang diberikan itu mungkin kurang mencukupilah.

Akan tetapi, kalau kita perhatikan saya ada sedikit maklumat yang baru saya
dapat ini. Ada dua kaedah pembiayaan seperti yang saya sebut tadi iaitu matching grant
dan satu lagi ialah pinjaman yang diberikan oleh PAAB.

Saya dimaklumkan bahawa melalui pendekatan satu yang saya sebut tadi,
kerajaan bersetuju untuk memberi geran sebanyak RM104 juta untuk Kerajaan Negeri
Kedah. Juga, di bawah pembiayaan PAAB, sebagai pinjaman. Terima kasih, Yang
Berhormat Jerlun.

Yang Berhormat Labuan...

Dato' Dr. Xavier Jayakumar a/l Arulanandam [Kuala Langat]: Yang Berhormat
Timbalan Menteri, bolehkah saya, minta sedikit?

Dato’ Mansor bin Othman: Terima kasih.
