50 DR.16.11.2021

Dato’ Sri Azalina Othman Said [Pengerang]: Boleh.

Puan Nurul Izzah binti Anwar [Permatang Pauh]: Saya ada bangkitkan isu gaji
minimum tetapi berkait dengan krisis penuaan dan simpanan dalam KWSP. Kalau boleh
Yang Berhormat beri sedikit pandangan kerana saya faham kesusahan untuk
memperkenalkan pada target RM1,500. Akan tetapi sebagaimana yang disebut oleh Ahli-
ahli Yang Berhormat sebelum ini, antara sebab utama kenapa pencarum KWSP,
bagaimana mereka boleh survive walaupun jumlah keluaran begitu besar sejumlah 20
peratus daripada semua stimulus kerajaan adalah kerana pengenalan gaji minimum. Jadi
saya fikir bila kita datang dan masuk ke dunia pasca pandemik, Yang Berhormat dan
Menteri harus mengambil kira perspektif ini, sementara kita faham majikan memang
tertekan.

Akan tetapi kalau tidak, krisis akan memberi kesan kepada semua pekerja
khususnya pencarum dalam KWSP. Jadi saya harap Yang Berhormat boleh ambil kira
untuk pengenalan secara berperingkat. Walaupun RM100, pada saya ada memulakan
gerak langkah ke arah menjamin kedudukan dan juga kestabilan buat pekerja. Mohon
Yang Berhormat ambil kira dengan serius. Terima kasih.

Datuk Seri M. Saravanan: Terima kasih Yang Berhormat Permatang Pauh. Saya
setuju pandangan Yang Berhormat, saya setuju dari segi realiti. Walau bagaimanapun
bagi sedikit masa sehingga jawatankuasa teknikal mengkaji untuk mengumumkan.
Sebarang pengumuman di peringkat saya mungkin akan menjejaskan pengumuman
mereka.

Maka pengumuman akan dibuat pada 18 November, tetapi saya bersetuju untuk
apabila jawatankuasa membuat keputusan, kita bersama-sama boleh bincang untuk
menambah baik keadaan.

Tuan Yang di-Pertua, menjawab isu yang dikaitkan oleh Yang Berhormat Port
Dickson mengenai kajian produktiviti dan upah. Sistem upah yang dikaitkan dengan
produktiviti merupakan satu sistem yang menunjukkan hubungan saling melengkapi
antara upah dan produktiviti pekerja. Pelaksanaan sistem ini membolehkan pekerja-
pekerja mendapat upah yang adil hasil daripada peningkatan produktiviti dan prestasi
mereka.

Dalam usaha untuk memastikan kadar upah pekerja di Malaysia meningkat dan
setimpal dengan produktiviti yang dihasilkan, Kementerian Sumber Manusia melalui
Jabatan Perhubungan Perusahaan Malaysia telah menggalakkan majikan melaksanakan
PLWS melalui program promosi dan publisiti secara berterusan baik di peringkat negeri
mahupun nasional pada majikan dan juga kesatuan sekerja. Sehingga bulan Oktober
2021, lebih 90,000 orang majikan telah melaksanakan sistem upah yang dikaitkan dengan
produktiviti dengan lebih 5.2 juta orang pekerja telah menikmati faedah pelaksanaannya.

Tuan Yang di-Pertua, Yang Berhormat Tanjong Malim, Yang Berhormat
Semporna, Yang Berhormat Parit, Yang Berhormat Tangga Batu dan Yang Berhormat
Kapar membangkitkan isu-isu  berkaitan TVET. Antaranya ialah ketidakpadanan
kemahiran dengan permintaan industri, akreditasi kemahiran dan agensi kawal selia.
Kementerian ini melalui Jabatan Pembangunan Kemahiran bertanggungjawab dalam
menyelaras pembangunan latihan kemahiran di Malaysia.

Akta Pembangunan Kemahiran Kebangsaan 2006 [Akta 652] mengawal selia
pelaksanaan latihan serta menjamin kualiti graduan kemahiran yang dikeluarkan oleh
sesebuah pusat latihan. Terdapat tiga kaedah pelaksanaan latihan kemahiran di bawah
Sistem Persijilan Kemahiran Malaysia (SPKM) yang diselaraskan oleh JPK seperti berikut:

(i) sistem latihan program bertauliah;
(ii) sistem latihan dual nasional; dan
(iii) persijilan secara pengiktirafan pencapaian terdahulu.

Sehingga 31 Oktober 2021 lebih 2 juta sijil kemahiran Diploma Kemahiran
Malaysia serta Diploma Lanjutan Kemahiran Malaysia telah dianugerahkan kepada
individu yang kompeten melalui ketiga-tiga kaedah persijilan tersebut yang menggunakan
