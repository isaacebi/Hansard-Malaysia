48 DR.16.11.2021

Kedua Yang Berhormat Menteri, tadi SIP. Saya hendak mencadangkan ataupun
Yang Berhormat Menteri bersetuju tak dengan pandangan saya iaitu pencarum dan
syarikat itu perlu dikaji semula tentang potongan gaji mereka.

Keduanya, tidakkah boleh kita menyuntik atau kita beri dahulu sebab ini collection
for every month. Jadi, kita boleh ambil balik duit itu kKemudian untuk kita menjamin
kestabilan dana itu. Apakah pandangan itu berseiring dengan pandangan Yang Berhormat
Menteri? Terima kasih Tuan Yang di-Pertua.

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
dengan izin. Tadi Yang Berhormat Menteri telah memberi satu penjelasan kepada
persoalan yang telah saya bangkitkan sebelum kita berehat untuk waktu makan tengah
hari. Kalau kita lihat apa yang telah dilakukan oleh Kerajaan Kedah iaitu larangan ke atas
kedai-kedai judi, ia akan menyebabkan ramai hilang kerja.

Saya telah tanya Yang Berhormat Menteri juga apa yang akan berlaku kepada
Genting Highlands kalau larangan itu dikenakan ke atas mereka oleh Kerajaan
Persekutuan. Bagaimanakah dengan pekerja-pekerja yang akan hilang kerja? Yang
Berhormat Menteri telah memberi jawapan. Saya tidak dengar.

Cuma persoalan saya, adakah ini juga akan menggalakkan judi haram?
Bagaimanakah dengan pendapatan Kerajaan Persekutuan daripada hasil syarikat-
syarikat ini? Dua persoalan.

Ketiga Yang Berhormat Menteri, bagaimana dengan hak-hak orang bukan
Bumiputera, orang-orang bukan Melayu untuk membeli nombor-nombor ekor secara sah?
Adakah ini juga akan menyebabkan banyak perkara lagi, umpamanya kedai arak,
penjualan arak juga menghadapi masalah pada masa akan datang? Apakah pendirian
Yang Berhormat Menteri atas perkara-perkara tersebut? Minta ulasan Yang Berhormat
Menteri.

Saya berterima kasih. Sekali lagi saya ingin berterima kasih kerana Yang
Berhormat Menteri telah memberi penjelasan. Akan tetapi apakah tunjuk ajar yang akan
diberikan kepada Timbalan Menteri terutamanya apabila berhadapan dengan seorang
wartawan wanita. Adakah beliau akan lemah lembut bercakap, memberi jawapan yang
bernas seperti Yang Berhormat Menteri ataupun akan menunjukkan tingkah laku yang
tidak sopan? Mohon penjelasan.

Datuk Seri M. Saravanan: Terima kasih Tuan Yang di-Pertua. Saya ucapkan
terima kasih kepada Yang Berhormat Ipoh Barat atas keprihatinan yang mencadangkan
supaya gaji minimum dinaikkan ke RM1,500. Kebetulannya kalau saya ikut pendirian saya
Yang Berhormat, saya pun cukup bersimpati kepada warga kerja.

Akan tetapi perkara ini perlu diperhalusi secara mendalam. Apa Yang Berhormat
sebut itu betul. Semasa pemerintahan Yang Berhormat, naikkan sedikit tetapi kalau ikut
manifesto janji hendak naikkan RM1,500 tetapi tidak tunaikan janji. Selepas itu putar belit
kata...

Tuan M. Kulasegaran [Ipoh Barat]: Yang Berhormat, setiap tahun RM100.
RM1,500 dalam tempoh lima tahun. Jangan menyeleweng.

Datuk Seri M. Saravanan: Selepas itu dalam manifesto kata. Tuan Yang di-
Pertua, dalam manifesto kata kalau kita memerintah RM1,500. Selepas itu putar belitkan
fakta kata setiap tahun RM100. Tidak mengapa. Walau bagaimanapun, tahniah.

Tuan M. Kulasegaran [Ipoh Barat]: Oh, is it the manifesto?

Datuk Seri M. Saravanan: Tuan Yang di-Pertua, kalau saya pembangkang
senang sahaja saya boleh cuba naikkan gaji tetapi keadaan hari ini as a response sebagai
government kita perlu mengkaji keadaan hari ini, kelembapan ekonomi. The industry
players are suffering. Kita perlu — walaupun tanggungjawab Kementerian Sumber Manusia
membela nasib warga kerja ya saya setuju tetapi pada masa yang sama sebagai kerajaan
yang bertanggungjawab, kita perlu jaga kebajikan industri supaya peluang-peluang
pekerjaan terus wujud.
