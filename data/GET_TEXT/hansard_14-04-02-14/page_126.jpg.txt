116 DR.16.11.2021

tekanan dalam kalangan remaja. Program pemberian kit asas kebersihan ini bakal
dimanfaatkan oleh remaja perempuan seramai 130,000 orang dalam kalangan keluarga
B40 untuk isi rumah berpendapatan RM2,500 dan ke bawah. Program ini akan turut
melibatkan kerjasama dengan pusat remaja Kafe@TEEN di seluruh negara.

KPWKM menyambut baik cadangan daripada Yang Berhormat, penggunaan
washable reusable pad serta bagi memastikan program ini dapat dilaksanakan secara
jangka masa panjang. LPPKN akan menggunakan Modul PEKERTI bagi meningkatkan
kesedaran, pengetahuan dan jati diri remaja mengenai penjagaan kebersihan diri
termasuk penggunaan kaedah washable reusable pad selain daripada pemberian
disposable pad secara percuma bagi penggunaan pad jangka masa panjang.

Pelaksanaan program pemberian ini juga akan mengumpul data secara
komprehensif berkaitan isu pendidikan kesihatan reproduktif bagi tujuan tindakan
penambahbaikan dan mengenal pasti intervensi untuk penyelarasan program yang efektif
dan juga berfokus.

Seterusnya...

Puan Maria Chin binti Abdullah [Petaling Jaya]: Yang Berhormat Menteri,
boleh saya bertanya?

Datuk Seri Rina binti Mohd Harun: Ya.

Puan Maria Chin binti Abdullah [Petaling Jaya]: Berkenaan dengan period
poverty, dengan izin ini, bukan hanya berkenaan dengan tuala wanita tetapi harga tuala
wanita yang masih tinggi pada masa ini, kerana kalau mereka tidak ada kerja kerana
kesan pandemik, susah hendak membeli tuala wanita.

Kedua ialah, kita ada alternatif yang mana tuala wanita boleh dibasuh. So boleh
kita mencari alternative ways yang lebih sustainable dan kurangkan kos untuk wanita yang
menggunakan tuala wanita. Terima kasih.

Datuk Seri Rina binti Mohd Harun: Terima kasih Yang Berhormat Petaling Jaya.
Sebab itu tadi saya sebutkan kementerian menyambut baik cadangan daripada Yang
Berhormat, penggunaan washable reusable pad serta bagi memastikan program ini dapat
dilaksanakan secara jangka masa panjang. Jadi, saya mengucapkan ribuan terima kasih
atas cadangan yang diberikan tadi. Sekiranya ada maklumat ataupun detai/ ataupun
bagaimana ia boleh dilaksanakan, saya mengalu-alukan Yang Berhormat Petaling Jaya
jika ada sebarang cadangan untuk pelaksanaan.

Puan Maria Chin binti Abdullah [Petaling Jaya]: Terima kasih.

Datuk Seri Rina binti Mohd Harun: Okey, seterusnya. Yang Berhormat Setiu
dan juga Yang Berhormat Pengerang.

Tuan Shaharizukirnain bin Abd Kadir [Setiu]: Ya.

Datuk Seri Rina binti Mohd Harun: Berkenaan dengan Pusat Sokongan Sosial
Setempat.

Tuan Yang di-Pertua: Kalau Yang Berhormat rasa perkara itu menekan, saya ...

Datuk Seri Rina binti Mohd Harun: Okey, ini sebab dia ada juga sebut tentang
dasar untuk memperkasakan golongan lelaki yang Tuan Yang di-Pertua...

Tuan Shaharizukirnain bin Abd Kadir [Setiu]: Setiu ada Menteri.
Datuk Seri Rina binti Mohd Harun: Yang Berhormat Setiu ada?
Tuan Yang di-Pertua: Ya, Yang Berhormat Setiu pun ada.

Tuan Shaharizukirnain bin Abd Kadir [Setiu]: Setiu ada.

Datuk Seri Rina binti Mohd Harun: Yang Berhormat Setiu telah mencadangkan
supaya kerajaan mengukuhkan dasar... [Suara tidak jelas] iaitu dasar bagi
memperkasakan golongan lelaki. Langkah ini bertujuan untuk mengukuhkan institusi
