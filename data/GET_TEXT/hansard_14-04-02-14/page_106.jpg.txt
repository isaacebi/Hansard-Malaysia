96 DR.16.11.2021

Dato Sri Alexander Nanta Linggi: Bagi menyeragamkan praktis dan amalan
harta intelek di negara ini bersesuaian dengan praktis dan amalan antarabangsa serta
memastikan pemilik harta intelek di Malaysia mendapat manfaat yang sama dimiliki oleh
pemilik harta intelek di negara lain. After this...

Puan Hannah Yeoh [Segambut]: Yang Berhormat Menteri, kalau saya hanya
hendak membangkitkan, kalau Ahli Parlimen itu tidak ada di dalam Dewan, boleh tak kita
bagi secara bertulis supaya adil untuk tujuh orang yang ada. Kita boleh tunggu dan isu
yang kita bangkitkan boleh kita tanya. Kalau tidak, kita akan tunggu sampai 7.30 malam,
jawapan bagi Ahli Parlimen yang tidak hadir.

Timbalan Yang di-Pertua [Dato’ Mohd Rashid Hasnon]: Baik, panduan
memang boleh. Contohnya Yang Berhormat Port Dickson tidak ada, tapi kalau ada
keperluan untuk dimaklumkan, boleh. Itu terpulang kepada Yang Berhormat Menteri.

Dato Sri Alexander Nanta Linggi: Okey Tuan Yang di-Pertua, izinkan saya
selesaikan dalam satu bab ini...

Timbalan Yang di-Pertua [Dato’ Mohd Rashid Hasnon]: Baik, baik.

Dato Sri Alexander Nanta Linggi: Oleh sebab jawapan dia setengah-setengah,
separuh ya Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Segambut.

Dato Sri Alexander Nanta Linggi: Terima kasih. Perundangan dan
penguatkuasaan harta intelek yang selaras dengan standard antarabangsa sepertimana
yang dipersetujui dalam CPTPP ini kelak akan menjadi antara tarikan kepada pelabur dari
negara Ahli CPTPP dan juga negara-negara lain untuk bekerjasama dengan syarikat-
syarikat tempatan dan menggalakkan perkongsian teknologi.

Seterusnya akan membantu melonjakkan ekonomi pasca pemulihan akibat
pandemik. Kementerian komited memastikan kepentingan negara dan hak-hak pemilik
harta intelek ini di Malaysia senantiasa dilindungi, selaras dengan standard dan amalan
terbaik antarabangsa.

Tuan Yang di-Pertua, Yang Berhormat Kulim-Bandar Baharu membangkitkan isu,
bagi saya, bagi KPDNHEP penting. Akan tetapi oleh kerana ada permintaan daripada
Yang Berhormat tadi, saya...

Timbalan Yang di-Pertua [Dato’ Mohd Rashid Hasnon]: Jawab bertulis.
Dato Sri Alexander Nanta Linggi: Akur kepada Tuan Yang di-Pertua lah...
Timbalan Yang di-Pertua [Dato’ Mohd Rashid Hasnon]: Baik.

Dato Sri Alexander Nanta Linggi: Tapi sayanglah jawapan ini sangat-sangat
baik dan sempurna. Okey, Yang Berhormat Kulim-Bandar Baharu tak ada...

Dato’ Seri Utama Haji Mukhriz Tun Dr. Mahathir [Jerlun]: Tuan Yang di-Pertua,
saya ingin bertanya mengenai CPTPP ini.

Dato Sri Alexander Nanta Linggi: Yang Berhormat Pontian pun tak ada, jadi
Tuan Yang di-Pertua sorry...

Dato’ Seri Utama Haji Mukhriz Tun Dr. Mahathir [Jerlun]: Ini berkait dengan
CPTPP tadi.

Dato Sri Alexander Nanta Linggi: Sila, boleh ya.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Jerlun.

Dato’ Seri Utama Haji Mukhriz Tun Dr. Mahathir [Jerlun]: Terima kasih Tuan
Yang di-Pertua, saya setuju bahawa harta intelek tempatan kita perlu sentiasa dilindungi.
Akan tetapi, sedarkah Yang Berhormat Menteri bahawa di bawah CPTPP sekiranya kita
membeli teknologi dari luar untuk penggunaan kita sendiri, source code yang datang
