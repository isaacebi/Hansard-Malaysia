92 DR.16.11.2021

Dato’ Seri Hamzah bin Zainudin: Ya, sudah tentu Yang Berhormat Jelutong.
Inilah yang sebab itu kita ingin menambah lagi perjawatan kerana sekarang ini dalam
perjawatan D11 agak kecil. /Insya-Allah kita akan mendapat perhatian yang lebih
menyeluruh dengan adanya perjawatan yang lebih besar ya Yang Berhormat.

Tuan Syed Ibrahim bin Syed Noh [Ledang]: Yang Berhormat Menteri, saya
masih lagi..

Timbalan Yang di-Pertua [Dato' Mohd Rashid Hasnon]: Yang Berhormat
Menteri.

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat Menteri.

Tuan Syed Ibrahim bin Syed Noh [Ledang]: Saya tadi bangkit berkenaan
dengan infrastruktur tetapi Yang Berhormat Menteri kata akan jawab bertulis. Sebenarnya
saya berada di sini pada waktu ini. Ramai daripada Ahli Parlimen tidak ada tetapi Yang
Berhormat Menteri menjawab.

Dato’ Seri Hamzah bin Zainudin: All right, okey. Saya minta...
Tuan Syed Ibrahim bin Syed Noh [Ledang]: Bagi saya peluang untuk...

Dato’ Seri Hamzah bin Zainudin: Bukan, bukan itu Yang Berhormat. Saya
berkata sudah masuk bab lain. Oleh sebab itu, saya kata saya akan berikan bertulis secara
detail kalau Yang Berhormat minta tentang beberapa infrastruktur yang telah pun saya
kemukakan tadi. Katalah secara menyeluruhnya kita ada prioriti yang diberikan. Jadi,
kalau spesifik...

Tuan Syed Ibrahim bin Syed Noh [Ledang]: Baik, sebenarnya bukan spesifik.
Sebenarnya perkara besar. Ini kerana, itu adalah perkara besar. Betul saya sebut dalam
perbahasan saya, berkenaan dengan isu infrastruktur balai dan kuarters polis di Tangkak,
di Ledang. Namun, ini apabila dapat jawapan kepada soalan saya hari Khamis yang lepas,
jawapan ini membuktikan bahawa sebenarnya peruntukan yang diberi kepada PDRM
memang tidak cukup. Ini berdasarkan jawapan yang diberikan.

Jadi, kita lihat banyak sudah laporan-laporan berkenaan dengan infrastruktur daif
semua kawasan banyak, bertahun-tahun ya...

Dato’ Seri Hamzah bin Zainudin: Yang Berhormat...

Tuan Syed Ibrahim bin Syed Noh [Ledang]: Tukar Yang Amat Berhormat
Perdana Menteri, tukar Yang Berhormat Menteri, tahun 2015 saya ingin Yang Berhormat
Menteri Dalam Negeri ketika itu Yang Berhormat Bagan Datuk kata perlu penelitian yang
holistik untuk lihat masalah infrastruktur polis.

Tahun 2016, Yayasan Pencegahan Jenayah kata kena tengok lima tahun lepas.
Dato’ Seri Hamzah bin Zainudin: Tak mengapa. Saya sedang menggulung...

Tuan Syed Ibrahim bin Syed Noh [Ledang]: Jadi, perkara dasarnya, bagi saya
jelaskan. Perkara dasarnya ialah apakah benar-benar kita ini boleh menyelesaikan
masalah infrastruktur polis yang sangat daif? Sampai bila kita boleh selesaikan perkara
ini sebab saya lihat bertukar menteri, perdana menteri tetapi sehingga sekarang masalah
ini tidak dapat diselesaikan dengan baik.

01730

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Ledang.

Tuan Syed Ibrahim bin Syed Noh [Ledang]: Sedangkan saya faham, saya
setuju, mesti Menteri pun setuju, kita pun hendak bela nasib anggota polis kita tetapi kita
tengok rumah mereka, kuarters...

Dato’ Seri Hamzah bin Zainudin: Yang Berhormat, Yang Berhormat ambil
masa saya kalau macam ini. Tuan Yang di-Pertua...
