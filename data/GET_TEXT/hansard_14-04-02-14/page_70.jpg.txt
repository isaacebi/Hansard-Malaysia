60 DR.16.11.2021

Kenapa boleh jadi isu sebegini? Pasal kalau kita bergantung sama AP itu semua,
banyak monopoli akan berlaku di negara kita and also kita hendak buat eksport ataupun
import memang banyak halangan. A /ot of red tape berlaku di bawah.

Datuk Seri Dr. Ronald Kiandee: Ya, isu itu akan saya jawab kemudian nanti
Yang Berhormat. Walau bagaimanapun, saya ingin katakan bahawa proses semua untuk
mengubah dasar-dasar yang ada di kementerian, adalah merupakan satu proses yang
berjalan terus.

Jadi, sama ada ia nya akan dilihat bergerak dalam masa yang singkat ataupun
dalam masa yang sederhana singkat ataupun dalam masa yang ajak panjang adalah
merupakan satu proses yang berjalan. Walau bagaimanapun, kita sentiasa prihatin dan
sensitif dengan keperluan untuk mengubah dasar-dasar di kementerian ini.

Menyentuh tentang ketidakcekapan pengurusan AP daging tidak halal...
Tuan Charles Anthony Santiago [Klang]: Yang Berhormat Menteri, penjelasan.
Datuk Seri Dr. Ronald Kiandee: Ya.

Tuan Charles Anthony Santiago [Klang]: Terima kasih Tuan Yang di-Pertua.
Baru-baru ini, Datuk Ameer Mydin iaitu pengusaha, owner of Mydin Group of Companies
mengatakan bahawa dalam masa yang singkat harga ayam akan naik. Ini adalah kerana
bahan makanan untuk ayam yang diimport, harga itu akan naik dan kita terpaksa
membayar lebih untuk import itu. Oleh kerana itu, harga ayam pun akan naik.

Soalan di sini ialah, adakah kita tunggu untuk arahan daripada Jawatankuasa
Kabinet on Food Security ataupun ada cara-cara lain untuk kementerian regulate prices
ini oleh kerana the big source of protein untuk orang ramai adalah ayam (chicken). Kalau
tidak di-regulate, maka ini akan menjadi masalah untuk orang ramai. Minta pandangan
Yang Berhormat Menteri.

Datuk Seri Dr. Ronald Kiandee: Yang Berhormat kalau kita meneliti tentang
Bajet 2022 yang dibentangkan oleh Yang Berhormat Menteri Kewangan beberapa minggu
yang lalu, antara perkara yang disentuh adalah peruntukan sebanyak RM120 juta untuk
jaminan sekuriti makanan negara. Sebahagian daripada peruntukan RM120 juta ini,
dikhususkan untuk insentif dan subsidi bagi jagung dan juga isi rong kelapa sawit. Jadi,
ini merupakan sebahagian daripada pendekatan intervensi yang telah diambil oleh
kerajaan bagi mengurangkan impak kos makanan haiwan yang mengakibatkan harga
ternakan meningkat dan menyebabkan harga retail ayam di pasaran negara meningkat.

Ini merupakan faktor-faktor yang di luar kawalan negara dan kementerian kerana
harga jagung, harga import ternakan haiwan adalah merupakan bahan yang diimport
daripada luar yang tertakluk kepada perubahan harga antarabangsa. Jadi, kerajaan
sensitif, kita tahu bahawa harga bekalan yang dibekalkan kepada rakyat Malaysia perlu
satu harga yang memadai dan tidak tinggi.

Kita juga sensitif, harus melihat bahawa industri ternakan juga tidak boleh
dipertanggungjawabkan tetapi kita mesti mencapai satu harga yang memberi manfaat
kepada rakyat Malaysia dan juga pertumbuhan industri ternakan di seluruh negara. Oleh
sebab itu kerajaan mampu mengadakan intervensi bagi menampung sedikit dalam bentuk
insentif dan subsidi bagi mengurangkan impak terhadap bekalan ternakan yang diimport
daripada luar.

Ini merupakan satu tindakan kerajaan bagi menangani masalah harga ternakan
yang tinggi. Kita di MAFI maklum dan saya juga yakin bahawa di pihak kementerian
KPDNHEP juga sentiasa memantau dan memerhati tentang perkembangan harga
produk-produk agro makanan yang dikeluarkan di negara kita.

Jadi, Yang Berhormat, keresahan Yang Berhormat adalah merupakan keresahan
kami di MAFI dan saya yakin juga adalah merupakan keresahan di pihak kementerian
KPDNHEP.

[Tuan Yang di-Pertua mempengerusikan Mesyuarat]
