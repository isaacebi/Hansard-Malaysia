12 DR.16.11.2021

dari Malaysia, Thailand dan Indonesia. Sejauh manakah keberkesanan /nternational
Tripartite Rubber Council ini memainkan peranan untuk menentukan harga lantai getah
sepertimana kita tahu harga minyak OPEC control, yang ini harga getah International
Tripartite Rubber Council yang control bersama.

01050

Jadi, adakah rundingan ini selalu dibuat ataupun ia sebagai nama sahaja, mohon
Yang Berhormat Menteri untuk menjawab.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Jempol. Sila, Yang Berhormat Menteri, satu minit.

Datuk Dr. Hajah Zuraida binti Kamaruddin: Terima kasih, Yang Berhormat
Jempol, yang ini yang /nternational Tripartite Rubber Council (ITRC) ini memang
organisasi yang mana kita gunakan untuk pastikan bahawa penanaman getah dan juga
hasil getah dan juga harga getah dapat dikawal di antara tiga buah negara yang besar ini
iaitu Malaysia, Thailand dan juga Indonesia.

Jadi untuk pengetahuan Yang Berhormat Jempol, saya masih lagi belum lagi
mendapat maklumat penuh tentang /nternational Tripartite Rubber Council ini tetapi
namun demikian, saya hendak pastikan bahawa mesyuarat ini akan diadakan secepat
mungkin dan kita akan membawa isu-isu semasa memandangkan kita dalam keadaan
post-COVID-19.

Jadi post-COVID-19 ini banyak perkara yang berbeza daripada yang dahulu yang
harus kita bincangkan dan untuk pastikan harga getah dapat dikekalkan di paras yang
sewajarnya. Jadi itu yang saya harap, saya akan dapat menggunakan platform ini untuk
bekerjasama dengan negara-negara lain. Terima kasih.

2. Tuan Lim Lip Eng [Kepong] minta Menteri Wilayah Persekutuan menyatakan:

(a) bilangan pemohon PPR di kawasan Kuala Lumpur yang sudah
diluluskan dan menunggu rumah serta bilangan pemohon PPR di
kawasan Kuala Lumpur yang belum diluluskan; dan

(b) langkah-langkah yang diambil untuk memastikan mereka yang
sudah terlebih layak di PPR untuk mengosongkan premis tersebut
bagi memberi peluang kepada mereka yang menunggu rumah.

Timbalan Menteri Wilayah Persekutuan [Datuk Seri Jalaluddin bin Alias]:
Terima kasih Tuan Yang di-Pertua dan terima kasih kepada Yang Berhormat Kepong atas
soalan yang dikemukakan.

Untuk makluman Ahli Yang Berhormat Kepong, sehingga kini Dewan Bandaraya
Kuala Lumpur telah mempertimbangkan 10,138 permohonan dari 2019 sehingga
September 2021 untuk menyewa unit perumahan awam juga PPR di keseluruhan Wilayah
Persekutuan Kuala Lumpur. Daripada jumlah permohonan tersebut, sebanyak 1,654
orang pemohon telah pun diluluskan di mana 686 orang pemohon telah ditawarkan unit
perumahan awam dan juga Projek Perumahan Rakyat di bawah DBKL, manakala 968 lagi
pemohon yang telah lulus masih lagi menunggu tawaran unit kosong.

Terdapat beberapa faktor kenapa unit-unit kosong masih belum dapat diserahkan
kepada 968 orang pemohon yang tersebut. Pertamanya ialah masih lagi terdapat unit-unit
yang sedang dibaik pulih di mana unit-unit yang telah diambil semula oleh DBKL daripada
penyewa yang sudah tidak mempunyai kelayakan, maka sekarang ini DBKL dalam proses
untuk melakukan baik pulih.

Keduanya, wujud penyewa yang telah melepasi kadar kelayakan bagi menduduki
unit-unit ini tetapi masih lagi enggan keluar daripada unit yang telah diarahkan keluar dan
yang ketiga, tidak ada sebarang projek-projek baharu PPR yang telah siap untuk kita
tawarkan kepada penyewa yang semakin meningkat dari tahun ke tahun.
