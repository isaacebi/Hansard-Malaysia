24 DR.16.11.2021

penguatkuasaan dan peruntukan undang-undang yang melibatkan perakuan dan
penandaan terhadap makanan dan perkhidmatan yang menggunakan ungkapan halal.
Sekian terima kasih.

Tuan Yang di-Pertua: Terima kasih Yang Berhormat Jerai. Dipersilakan Yang
Berhormat Bukit Bintang.

Tuan Fong Kui Lun [Bukit Bintang]: Terima kasih Tuan Yang di-Pertua soalan
tambahan. Memandangkan syarikat-syarikat makanan bukan Islam sering menjadi
mangsa provokasi NGO Islam mengenai logo halal, sedangkan syarikat-syarikat tersebut
mempunyai sijil halal. Kerajaan nampaknya biarkan sahaja dan syarikat makanan bukan
Islam dianiayai. Bolehkah kerajaan bantu mempertahankan daripada serangan ini?
Terima kasih.

Tuan Yang di-Pertua: Terima kasih. Dipersilakan Yang Berhormat Timbalan
Menteri.

Datuk Haji Ahmad Marzuk bin Shaary: Terima kasih Yang Berhormat Bukit
Bintang. Sebagaimana yang saya sebutkan di permulaan jawapan tadi, bahawa sesiapa
sahaja ataupun mana-mana syarikat yang mematuhi manual standard untuk pensijilan
halal ini, mereka layak untuk mendapat sijil halal. Sebahagian besar daripada syarikat-
syarikat yang mendapat pensijilan halal ini termasuk syarikat di kalangan bukan
bumiputera dan tidak berbangkit soal diskriminasi, walaupun syarikat-syarikat itu
berdepan dengan desakan dan tindakan daripada pelbagai NGO.

Apa yang paling penting, kita ikut apa yang ditetapkan oleh kerajaan. Kerajaan
sentiasa ikut kepada prosedur yang telah ditetapbkan dan semua dan rakyat negara kita
termasuk titi perniagaan yang bertaraf apa sekali pun, mereka tetap berhak untuk
mendapat pensijilan halal. Terima kasih.

01140
Tuan Yang di-Pertua: Terima kasih. Saya hendak ke...

Dato’ Haji Che Abdullah bin Mat Nawi [Tumpat]: Tumpat minta satu, Tuan Yang
di-Pertua.

Tuan Yang di-Pertua: Maaf, maaf, saya hendak ke soalan yang keenam sebab
hari ini baru lima soalan. Satu jam 40 minit, baru lima soalan.

Tuan Nga Kor Ming [Teluk Intan]: [Bangun]
Datuk Seri Dr. Haji Dzulkefly bin Ahmad [Kuala Selangor]: Soalan tambahan.
Dato’ Haji Che Abdullah bin Mat Nawi [Tumpat]: Soalan saya yang berkait.

Tuan Yang di-Pertua: Puan Yeo Bee Yin. Silakan. Maaf, maaf.

6. Puan Yeo Bee Yin [Bakri] minta Menteri Alam Sekitar dan Air menyatakan polisi
terkini kementerian dalam pengawalseliaan buangan terjadual dan langkah-langkah yang
diambil untuk mengurangkan pembuangan bahan toksik ke alam sekitar.

Timbalan Menteri Alam Sekitar dan Air [Dato’ Mansor bin Othman]: Terima
kasih Tuan Yang di-Pertua dan juga Yang Berhormat Bakri. Assalamualaikum
warahmatullahi wabarakatuh dan salam sejahtera.

Tuan Yang di-Pertua, polisi terkini Kementerian Alam Sekitar dan Air melalui
Jabatan Alam Sekitar dalam pengawalseliaan buangan terjadual dengan langkah-langkah
adalah seperti berikut. Polisi pertama bagi perlesenan premis yang ditetapkan buangan
terjadual adalah seperti berikut:

(i) semua premis yang dilesenkan perlu memastikan buangan
yang diterima memenuhi waste acceptance criteria untuk diolah
dan dilupuskan;
