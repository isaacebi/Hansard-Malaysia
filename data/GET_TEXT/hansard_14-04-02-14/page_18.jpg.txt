8 DR.16.11.2021

kadang-kadang dengan jaminan-jaminan kosong seperti kita dengar tadi, pekebun getah
bagus tetapi harga lantai pun belum dapat. Cuma yang diuar-uarkan itu merupakan
propaganda kosong.

Menteri jawab spesifik, bulan Disember jawab Jemaah Menteri dan saya yakin
awal tahun depan kita boleh bentang dalam Parlimen.

Timbalan Yang di-Pertua [Dato’ Mohd Rashid Hasnon]: Soalannya. Sila,
soalannya.

Dato’ Seri Anwar bin Ibrahim [Port Dickson]: Itu kenyataannya kerana hendak
jelaskan soalannya. Soalan dia ialah Whistleblower Act ini ada kecacatan, kita tahu kerana
ada ruang sepertimana yang disebut oleh Yang Berhormat Menteri, seksyen 11 yang
boleh membatalkannya dan maknanya tidak membolehkan’ whistleblower itu
mengemukakan. Jadi, ini ada jaminan tadi akan diperbaiki beberapa seksyen.

Akan tetapi Yang Berhormat Menteri juga harus tahu bahawa pemberian
maklumat ini hanya sebahagian daripada kerangka luas untuk membanteras rasuah. Jadi,
saya harap dalam kajian ini, diambil kira kelemahan-kelemahan yang melibatkan
pemberian maklumat, SPRM, badan penguat kuasa dan sekarang beberapa soalan
berkait dengan badan kehakiman. Keupayaan badan kehakiman dipertahankan supaya
bebas. Kalau tidak, kita boleh perbaiki Whistleblower Act tetapi tanpa penguatkuasaan
dan SPRM yang telus, berani dan bebas, rasuah ini akan menular.

Timbalan Yang di-Pertua [Dato’ Mohd Rashid Hasnon]: Baik, baik.

Dato’ Seri Anwar bin Ibrahim [Port Dickson]: Tuan Yang di-Pertua, saya juga
ingin meminta penjelasan terkait dengan Whistleblower Act ini kerana ketegasan Menteri
memberi jaminan termasuk jadual pembentangan kepada Kabinet dan juga kepada
Parlimen, insya-Allah selepas itu ialah apakah dengan pindaan ini bermakna kerajaan
bersungguh-sungguh dalam langkah membanteras rasuah terutama yang berprofil tinggi.
Ini kerana kita tahu kadang-kadang bila kes profil tinggi, kes yang besar tetapi banyak
yang terselamat kerana kelemahan dan kecacatan dan tidak ada kesungguhan ataupun
tekad politik membanteras rasuah berprofil tinggi.

Soalan saya yang terkait dengan Whistleblower Act ini ialah kerana kelemahan
dasar, kelemahan yang dilihat selama ini yang tidak menunjukkan kesungguhan kerajaan
mengambil tindakan sehingga rasuah ini terus menular dan kerajaan silih berganti tetapi
rasuah tetap merebak. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Port Dickson. Sila Menteri.

Dato’ Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Saya sebenarnya telah— perkataan orang putih, acquainted dengan undang-
undang ini semenjak tahun 2016. Pada ketika itu, Datuk Poh Lau menjaga undang-undang
ini. Jadi, saya telah mencadangkan kepada Datuk Poh Lau untuk memperkasakan
undang-undang ini, mesti ada satu lagi buffer supaya pemberi maklumat betul-betul tidak
diketahui oleh agensi yang dia complained.

Pada masa sekarang, sistem dia ialah kalau saya hendak menjadi pemberi
maklumat, saya kena bagi tahu dengan pihak atasan polis. Jadi dalam sistem polis itu
sendiri ada berkemungkinan leaked untuk pemberi maklumat. Jadi, sistem yang saya
cadangkan kepada Datuk Poh Lau pada ketika itu ialah supaya ada— kalau kita lihat di
Amerika, dia gunakan pengarah. Makna, semua maklumat dia salur kepada pengarah.
Pengarah menjadi buffer, pengarah akan memberi maklumat itu kepada agensi-agensi
yang kena complained dan dia akan mengambil tindakan. Begitu juga kalau di Australia
menggunakan ombudsman, ya sistem ombudsman.

Jadi, sekarang kita ada tiga alternatif Yang Berhormat iaitu pengarah ombudsman
ataupun kita perkasakan SIAP, kita restructure SIAP untuk SIAP menjadi buffer kepada
undang-undang ini, sebagai buffer kepada maklumat ini supaya tidak diketahui agensi
yang di-complained-kan itu nanti. Jadi dengan keadaan sedemikian, kita juga akan
mempertingkatkan kebolehan dan kebaikan dalam mana-mana agensi termasuk SPRM
sebagaimana yang disebut oleh Yang Berhormat tadi.
