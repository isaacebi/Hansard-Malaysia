40 DR.16.11.2021

selepas kerajaan membelanjakan berbilion-bilion ringgit tetapi akhirnya “yang dikejar tak
dapat, yang dikendong keciciran’? Terima kasih.

Datuk Seri Ir. Dr. Wee Ka Siong: Terima kasih Yang Berhormat. Sepertimana
yang saya katakan, ini di bawah bidang kuasa EPU, JPM. Belum lagi diserahkan kepada
Kementerian Pengangkutan. Saya cuma menjawab kerana ia melibatkan sedikit tentang
pengangkutan daripada segi teknikal, saya beritahu. Akan tetapi, apa pun, kerajaan akan
mempertimbangkan daripada segi viability project ini. Kita tidak melihat semata-mata kita
nak hubungkan satu tempat ke tempat lain. Kedua, kita nak lihat limpahannya kepada
kesan ekonomi kita. Yang Berhormat.

Datuk Seri Mohd Redzuan bin Md Yusof [Alor Gajah]: Yang Berhormat
Menteri, minta laluan. Tuan Yang di-Pertua, saya mencadangkan supaya kerajaan melihat
semula High-Speed Rail project secara serius dan membandingkan dengan jajaran yang
boleh menguntungkan koridor ekonomi terutamanya di Selat Melaka rather than
membangunkan ekonomi Singapura yang akan boleh mengganggu kedudukan KLIA di
negara kita. Terima kasih.

Datuk Seri Ir. Dr. Wee Ka Siong: Terima kasih. Salah satu justifikasi kita
mengadakan HSR ini ialah kerana route yang paling sibuk di dunia ialah Kuala Lumpur ke
Changi. Yang paling menguntungkan syarikat penerbangan adalah laluan ini. Ini
bermaksud ramai mereka yang menaiki pesawat ke sana. Jadi, pasaran sudah ada,
permintaan sudah ada. Oleh sebab itu, justifikasi patut dilihat dan bukan sahaja
melibatkan Malaysia dan pihak Singapura, tetapi untuk kesalinghubungan selain daripada
dua bandar raya ini. Ini satu perkara yang penting.

Mengenai projek— saya ambil maklumlah pandangan itu kerana kita akan lihat
sebab setakat ini belum kita muktamadkan apa-apa.

01240

Projek Landasan Berkembar Elektrik Gemas ke Johor Bahru. Perkara ini ingin
saya maklumkan dari segi kemajuan fizikal dan mencapai 81.1 peratus dan dijangka siap
pada 30 Jun 2023. Status Projek Kereta Api Tenom Sabah, setakat ini sudah hampir siap
iaitu mencapai 99.5 peratus dan dijangka akan siap sepenuhnya pada tahun ini dan projek
ini mempunyai peruntukan RM2 juta untuk tahun hadapan untuk perakuan akaun dan
bayaran muktamad. Seterusnya SBFT, ISBSF dan penyelenggaraan KTMB.

Yang Berhormat Hulu Selangor telah membangkitkan isu ini. Seperti mana yang
diumumkan oleh Yang Berhormat Menteri Kewangan peruntukan untuk SBST dan SBSF
adalah di bawah kelulusan projek pembangunan di mana dia telah reclass untuk
Kementerian Pengangkutan (MOT) bagi tempoh rolling plan kedua. Rancangan Malaysia
ke-12, RP2 di bawah peruntukan dalaman DE di mana terdapat sembilan projek telah
diluluskan oleh Unit Perancang Ekonomi bagi kategori reclass dari OE ke DE. Program
ISBSF dan SBFT juga mendapat peruntukan masing-masing RM80 juta dan RM78 juta
untuk tahun hadapan. Selain daripada itu, program maintenance, repair, overhaul,
dengan izin telah disediakan peruntukan RM63.27 juta di bawah_ perbelanjaan
pembangunan.

Dari segi perjawatan JPJ, Yang Berhormat Setiu telah membangkitkan isu ini.
Jumlah keseluruhan perjawatan JPJ ialah 8,793 dengan peratusan pengisian ialah 92.02
peratus. Daripada...

Datuk Seri Mohd Redzuan bin Md Yusof [Alor Gajah]: Yang Berhormat
Menteri, mohon mencelah.

Datuk Seri Ir. Dr. Wee Ka Siong: Sekejap, saya habiskan ini. Nanti saya ada
masa, saya bagi. Daripada 8,793 perjawatan JPJ, sebanyak 289 adalah jawatan
sementara bertempoh sehingga 31 Disember tahun 2022. Berdasarkan perbincangan
dengan JPJ, jawatan sementara ini akan dipohon untuk diberi status tetap mengambil kira
keperluan JPJ Mobile, pengoperasian UTC, pertambahan kenderaan, pertambahan
institut pemandu yang memerlukan penguat kuasa yang komprehensif. Jadi_ ini
disebabkan SPAD telah dibubarkan dahulu dan pertambahan jawatan ini perlu untuk
memastikan sasaran kutipan hasil dapat dicapai.
