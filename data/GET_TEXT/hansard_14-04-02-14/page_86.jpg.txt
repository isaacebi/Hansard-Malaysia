76 DR.16.11.2021

Untuk makluman Ahli Yang Berhormat, bekalan air Sik dibekalkan dari Loji
Rawatan Air Batu Lima dan LRA Jeniang Baru yang telah beroperasi melebihi kapasiti
reka bentuk masing-masing.

01630

Penyelesaian jangka panjang melibatkan kerja naik taraf LRA Jeniang Baru
daripada 25 juta liter harian (JLH) kepada 60JLH oleh Kementerian Pembangunan Luar
Bandar dan LRA Sungai Limau daripada 18JLH kepada 40JLH oleh Bahagian Bekalan
Air KASA. Kedua-dua projek ini sedang dalam pelaksanaan dan dijangka siap pada tahun
2023.

Di samping itu, pada ketika ini pihak kementerian telah menerima dan sedang
meneliti 11 permohonan Projek Wakaf Air untuk dilaksanakan di kawasan Sik.
Permohonan ini termasuklah untuk membina telaga tiub baharu, menaik taraf air
masyarakat iaitu air bukit, dan menaik taraf telaga tiub sedia ada. Pembiayaan Projek
Wakeaf Air ini adalah di bawah nilai RM50 ribu seperti yang saya sebutkan tadi bagi setiap
projek dan dilaksanakan bagi membekalkan air bersih dan penyediaan sumber air
alternatif dengan kerjasama antara Suruhanjaya Perkhidmatan Air Negara (SPAN),
Yayasan Wakaf Malaysia, Kementerian Pembangunan Luar Bandar dan komuniti.

Tuan Sabri bin Azit [Jerai]: Tuan Yang di-Pertua.
Dato’ Mansor bin Othman: Sehingga 15 Disember — Sekejap ya.
Tuan Sabri bin Azit [Jerai]: Jerai. Jerai. Sedikit sahaja.

Dato’ Mansor bin Othman: Yang Berhormat Jerai. Sedikit sahaja. Hendak
habiskan Jerai ini, sat.

Sehingga 15 November 2021, sejumlah sembilan buah Projek Wakaf Air telah
disiapbkan dengan kos RM325,486 manakala 13 buah projek lagi dalam fasa pelaksanaan.
Selain itu, kementerian sedang mempertimbangkan empat permohonan projek baharu
yang berada di kawasan Sabah, Sarawak dan Kelantan. Ya, Yang Berhormat Jerai.

Tuan Sabri bin Azit [Jerai]: Terima kasih, Tuan Yang di-Pertua. Sebanyak RM50
juta peruntukan untuk banjir kilat di Yan, adakah peruntukan tambahan ataupun
peruntukan yang sedia ada? Sekian.

Dato’ Mansor bin Othman: Hal di Yan itu kita akan sampai sekejap lagi, Yang
Berhormat.

Tuan Yang di-Pertua: [Bercakap tanpa menggunakan pembesar suara]

Dato’ Mansor bin Othman: /[Ketawa] Tadi yang sebanyak RM50 ribu yang saya
sebutkan, itu ... [kurang jelas]. Yang Berhormat Jerlun, ada? Yang Berhormat Jerlun
memohon agar kerajaan menyelesaikan masalah kadar air tidak berhasil (NRW) dengan
lebih berkesan agar tiada pembaziran air terjadi, seterusnya dapat menyelesaikan
masalah bekalan air di seluruh negara.

Untuk makluman Yang Berhormat, tanggungjawab untuk mengurangkan kadar air
tidak berhasil (NRW) ini merupakan tanggungjawab operator bekalan air negeri masing-
masing melalui peruntukan dalaman ataupun pembiayaan daripada Pengurusan Aset Air
Berhad (PAAB). Adalah dimaklumkan bahawa kerugian yang disebabkan oleh kehilangan
air bagi Semenanjung Malaysia dan Wilayah Persekutuan Labuan adalah sebanyak
RM1.627 bilion setahun bagi tahun 2020. Besar, seperti Yang Berhormat Jerlun sebut.

Walau bagaimanapun, Kerajaan Persekutuan komited dalam membantu usaha
untuk mengurangkan NRW secara holistik melalui pelaksanaan Program Pengurangan
NRW Kebangsaan di bawah Rancangan Malaysia Ke-11 dan disambung di bawah
Rancangan Malaysia Ke-12. Sebanyak RM1.9 bilion telah disediakan bagi melaksanakan
program melalui pendekatan seperti berikut...

Dato’ Dr. Xavier Jayakumar a/l Arulanandam [Kuala Langat]: Yang Berhormat
Timbalan Menteri, bolehkah saya...
