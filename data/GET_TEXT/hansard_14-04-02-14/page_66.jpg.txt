56 DR.16.11.2021

Datuk Seri M. Saravanan: Yang membangkitkan pelbagai isu dan saya memberi
jaminan kepada Dewan yang mulia ini segala pandangan dan cadangan akan diterima
secara terbuka dan baik kita akan ambilkan yang kurang baik kita perbaiki. Sekian terima
kasih.

Dato’ Sri Azalina Othman Said [Pengerang]: Terima kasih. Sekarang saya
menjemput Yang Berhormat Menteri Pertanian dan Industri Makanan.

Tuan M. Kulasegaran [Ipoh Barat]: Tuan Yang di-Pertua, Tuan Yang di-Pertua
point of order. Ini selalunya...

Dato’ Sri Azalina Othman Said [Pengerang]: Sorry?

Tuan M. Kulasegaran [Ipoh Barat]: Bila Menteri-menteri jawab pada — lepas itu
katakan dia memberi jawapan bertulis. Macam saya telah membangkitkan perkara HDR
Cooperation dengan sedalam-dalamnya [Tidak jelas] thing. Tidak ada jawapan kalau tidak
apa jawapan bertulis diberi boleh dibaca Hansard di mana saya telah bangkitkan perkara
itu. Saya hendak bangkitkan Tuan Yang di-Pertua adalah ini — saya harap jawapan diberi
sebelum committee stage. Kalau tidak pada committee stage perkara itu dibangkit lagi.
It’s doesn’t make any sense. Saya mohon satu kesefahaman di antara — masa kita di sana
pun saya mengharapkan you give the answer as fast as possible jangan kita lambatkan.
Supaya at committee stage ada lebih makna, please.

Dato’ Sri Azalina Othman Said [Pengerang]: Okey, Yang Berhormat Ipoh Barat.
Berkenaan jawapan bertulis ruling daripada Speaker five working days, lima hari bekerja
untuk jawapan bertulis tetapi yang mana-mana isu baharu ataupun yang mana Yang
Berhormat tidak puas hati, saya rasa bawa kepada pejabat Speakerlah sebab dia yang
boleh mengarahkan Menteri. / understand the point rising up.

Tuan M. Kulasegaran [Ipoh Barat]: /t’s in the Hansard. | can bring it — Boleh-
boleh.

Dato’ Sri Azalina Othman Said [Pengerang]: Saya faham tetapi biar Tuan Yang
di-Pertua buat ruling on that.

Tuan M. Kulasegaran [Ipoh Barat]: Terima kasih.

Dato’ Sri Azalina Othman Said [Pengerang]: Saya hanya babysitting.
Dipersilakan Yang Berhormat Menteri.

3.08 ptg.

Menteri Pertanian dan Industri Makanan [Datuk Seri Dr. Ronald Kiandee]:
Terima kasih Tuan Yang di-Pertua. Terlebih dahulu saya ingin merakamkan ucapan terima
kasih kepada seramai 22 Ahli-ahli Yang Berhormat yang telah menyentuh isu yang
berkaitan MAFI dalam perbahasan Belanjawan 2022.

Menyentuh tentang isu dakwaan import makanan yang tinggi, isu penubuhan food
security agency, isu ketiadaan jawatankuasa bersama antara Persekutuan dan negeri
dalam isu pertanian, isu ketidakcekapan pengurusan kelulusan AP import daging di
peringkat kementerian yang telah dibangkitkan oleh Yang Berhormat Tuaran, Yang
Berhormat Kangar, Yang Berhormat Kuala Nerus, Yang Berhormat Tenom dan Yang
Berhormat Bintulu.

Untuk makluman Ahli-ahli Yang Berhormat pada tahun 2020, import makanan
mencatat bernilai RM55.4 bilion berbanding RM51.4 bilion pada tahun 2019. Ini bagi
memastikan bekalan makanan domestik terjamin dalam tempoh pandemik COVID-19.
Antara bahan makanan yang menyumbang kepada nilai import yang tinggi termasuk bijirin
dan sediaan bijirin, coffee, koko, roti, rempah dan keluaran sediaan makanan lain daging
hasil tenusu makanan ternakan, sayur-sayuran dan buah-buahan. Perangkaan ini juga
meliputi import 30 peratus beras serta sayur-sayuran dan buah-buahan beriklim
sederhana dari luar negara untuk memenuhi keperluan tempatan.
