82 DR.16.11.2021

Berapa ramaikah pemegang IMM13 yang telah dihantar pulang? Apakah status
sebagaimana apa yang disebut oleh Timbalan Yang Berhormat sendiri berkenaan dengan
pembatalan penghapusan kad burung-burung yang mana telah disebutkan sewaktu
Pililhan Raya Negeri Sabah baru-baru ini. Terima kasih.

Dato’ Seri Hamzah bin Zainudin: Yang Berhormat Sepanggar, itu isu lain
kerana isu yang baharu dan akan saya jawab secara bertulis.

Yang Berhormat Bukit Bendera pula bertanyakan..
Tuan Syed Ibrahim bin Syed Noh [Ledang]: Yang Berhormat Menteri.

Dato’ Seri Hamzah bin Zainudin: ..Mengenai Program Malaysia Rumah
Keduaku (MM2H) yang didakwa tidak mesra pelabur. Untuk makluman Ahli-ahli Yang
Berhormat, program Malaysia Rumah Keduaku disasarkan kepada golongan pesara dan
berpendapatan tinggi yang berhasrat untuk tinggal di Malaysia bagi tempoh masa yang
panjang.

Manakala bagi pelabur-pelabur dan pakar-pakar asing yang datang ke Malaysia,
saya ingin menjelaskan bahawa terdapat kemudahan pas untuk memudah cara atau
facilitate kemasukan dan keberadaan mereka di Malaysia. Antaranya, residen pas dan
pas lawatan sosial jangka panjang sehingga melebihi lima tahun.

Datuk Ignatius Darell Leiking [Penampang]: Yang Berhormat Menteri.

Dato’ Seri Hamzah bin Zainudin: Penambahbaikan syarat permohonan serta
program MM2H adalah untuk memastikan mereka yang ingin bermastautin di negara ini
terdiri daripada mereka yang berkualiti dan dapat menyumbang untuk menjana ekonomi
negara menerusi sumbangan para peserta terutamanya terhadap industri hartanah,
perkhidmatan kesihatan, pendidikan dan automatif.

Datuk Ignatius Darell Leiking [Penampang]: Yang Berhormat Menteri, soalan
berkaitan boleh?

Dato’ Seri Hamzah bin Zainudin: Selain itu, pelabur-pelabur dan pakar-pakar
asing yang telah menyumbang kepada ekonomi negara juga boleh diberi pertimbangan
untuk diberikan permit masuk sebelum dibenarkan untuk memohon permanent resident di
bawah point system, mata -— di mana mereka mempunyai kelebihan untuk
dipertimbangkan.

KDN sentiasa menyokong usaha-usaha untuk menarik dan mempermudahkan
kemasukan pelabur asing ke negara ini. KDN melalui Jabatan Imigresen Malaysia
bersama-sama dengan MITI, MIDA dan telah membuka Business Travelers Centre (BTC)
di KLIA pada bulan Mac 2021. BTC memberikan kemudahan bagi pakar-pakar dan
pelabur asing yang ingin masuk Malaysia bagi tempoh yang singkat tanpa perlu memohon
Pas Lawatan Ikhtisas dan diberikan pengecualian untuk menjalani kuarantin semasa tiba
di Malaysia.

Sehingga 15 November sebagai contoh, Jabatan Imigresen meluluskan sejumlah
3,037 permohonan daripada pelbagai negara melalui konsep yang saya sebutkan tadi,
Business Travelers Centre (BTC). Tambahan lagi, Jabatan Imigresen Malaysia dengan
kerjasama TalentCorp dan Malaysia Airport Holdings Berhad (MAHB) telah membuka
pejabat satelit Expatriate Services Division, Jabatan Imigresen Malaysia di KLIA bagi
memudahkan pemegang pas expatriate di kalangan C-suite atau kita namakan CEO,
COO atau CFO.

Bagi mendapatkan kemudahan pelekat di KLIA tanpa perlu hadir ke ibu pejabat
imigresen pada 12 November 2021, Jabatan Imigresen Malaysia telah berjaya
mengeluarkan pelekat Pas Penggajian, employment pass kepada expatriate yang tiba di
KLIA.

Datuk Ignatius Darell Leiking [Penampang]: Yang Berhormat Menteri. Terima
kasih Tuan Yang di-Pertua. Terima kasih Yang Berhormat Menteri. Semua baik apa yang
sudah dibahaskan dan dijelaskan oleh Yang Berhormat Menteri tetapi setujukah Yang
Berhormat Menteri bahawa kuasa untuk mentadbir MM2H ataupun apa sahaja nama di
Sabah dan Sarawak boleh diturunkan kepada Kerajaan Sabah dan Sarawak supaya
