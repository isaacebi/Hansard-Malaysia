108 DR.16.11.2021

Yang Berhormat Pagoh juga tidak ada di dalam Dewan yang mulia, Yang
Berhormat Kluang?

Seorang Ahli: [Bercakap tanpa menggunakan pembesar suara] Tidak ada.

Timbalan Yang di-Pertua [Dato’ Mohd Rashid Hasnon]: Yang Berhormat
Kluang tidak ada.

Datuk Seri Dr. Noraini binti Ahmad: Yang Berhormat Kepong boleh tidak saya,
saya pun jawablah walaupun Yang Berhormat Kepong tidak ada.

Timbalan Yang di-Pertua [Dato’ Mohd Rashid Hasnon]: Sila.

Datuk Seri Dr. Noraini binti Ahmad: Yang Berhormat mengutarakan satu
pandangan mengenai kemasukan pelajar ke IPT yang sepatutnya memberi ruang kepada
pelajar yang kurang berkemampuan. Sebenarnya, untuk makluman Dewan yang mulia ini,
dasar dan pemilihan pelajar ke IPT ini adalah berdasarkan kepada prinsip meritokrasi
dengan mengguna pakai 90 peratus markah akademik dan 10 peratus markah
kokurikulum.

Prinsip meritokrasi ini memberi peluang kepada semua calon yang layak dengan
markah merit tertinggi untuk mendapatkan tawaran pengajian. Semua pelajar diberikan
peluang yang saksama tanpa mengira kaum, agama, negeri, taraf hidup dan tempat
tinggal untuk mengikuti pengajian di IPT.

Akan tetapi, seperti yang saya katakan tadi Tuan Yang di-Pertua, KPT turut
menyediakan laluan khas kemasukan ke universiti awam bagi empat kategori pelajar iaitu:

(i) orang kurang upaya;

(ii) golongan B40;

(iii) Orang Asli ataupun orang asal; dan
(iv) atlet sukan.

Pemohon daripada kategori yang empat ini hanya perlu melepasi syarat am dan
syarat khas program seperti yang ditetapkan oleh universiti yang terpilin dan calon yang
ditawarkan berdasarkan kesesuaian program yang dipilih dengan kelulusan Senat
universiti.

Yang Berhormat Setiawangsa?
Timbalan Yang di-Pertua [Dato’ Mohd Rashid Hasnon]: Tidak ada.
Seorang Ahli: [Bercakap tanpa menggunakan pembesar suara] Tidak ada.

Datuk Seri Dr. Noraini binti Ahmad: Yang Berhormat Tangga Batu pun tidak
ada.

Timbalan Yang di-Pertua [Dato’ Mohd Rashid Hasnon]: Tidak ada.

Datuk Seri Dr. Noraini binti Ahmad: Akhirnya, adalah isu yang dibangkitkan oleh
Yang Berhormat Kota Belud dan Yang Berhormat Setiu yang membangkitkan mengenai
status pembinaan politeknik di kawasan masing-masing. Untuk makluman Dewan yang
mulia ini, penubuhan politeknik ataupun kolej komuniti ini adalah berasaskan kepada
kajian keperluan serta mengambil kira beberapa faktor. Antaranya:

(i) kajian pasaran;

(ii) keperluan semasa;

(iii) peruntukan kewangan;

(iv) perjawatan;

(v) unjuran guna tenaga negara; dan
(

vi) keperluan industri setempat.
