DR.16.11.2021 37

Tuan Lim Guan Eng [Bagan]: Berkaitan dengan Lapangan Terbang
Antarabangsa Pulau Pinang. Semasa saya menjadi Menteri Kewangan ada cadangan
bahawa ia dibuat menerusi PFI tetapi MAHB tidak mahu projek ini diswastakan kerana
MAHB rasa mereka boleh rai keuntungan. Oleh sebab itu, mereka mahu jalankan projek
ini kerana mereka percaya sungguhpun dengan pinjaman daripada institusi kewangan
antarabangsa mereka masih mampu untuk mendapat keuntungan.

Ini kerana kita kena ingat bahawa- seperti yang Yang Berhormat sebut tadi bukan
semua lapangan terbang di Malaysia merai keuntungan tetapi Lapangan Terbang
Antarabangsa Pulau Pinang antara lapangan terbang antarabangsa yang untung selain
dari KK dan juga KLIA. Itulah yang untung.

Oleh sebab itu, saya rasa kita harus memaksimumkan potensi tersebut. Saya
hendak dapat itu kepastian daripada Yang Berhormat Menteri memandangkan ini adalah
satu profit centre, dengan izin, pusat keuntungan. Jadi mengapa tidak membenarkan
MAHB menjalankan projek ini kerana sebagai sebuah syarikat Bursa Kuala Lumpur ia
memang merupakan suatu yang akan memberikan keuntungan, dan juga potensi profit
yang meningkat ke masa depan.

So, saya harap Yang Berhormat Menteri boleh mengikut feasibility kewangan
swasta yang rasa ini adalah satu projek yang harus dipercepatkan supaya boleh
memberikan manfaat kepada semua pihak win-win situation bukan sahaja kepada MAHB
tetapi juga rakyat Pulau Pinang dan sektor pelancongan.

Tuan Yang di-Pertua: Yang Berhormat, tinggal 14 minit Yang Berhormat.

Datuk Seri Ir. Dr. Wee Ka Siong: Boleh Yang Berhormat tidak ada isu. Saya rasa
ini soalan penting saya hendak jawab.

Pertama, Kementerian Pengangkutan tidak pernah melarang MAHB untuk
mengadakan usaha sama tetapi MAHB ada perancangannya yang _tersendiri.
Sepertimana Yang Berhormat menjadi Menteri Kewangan masa itu ia juga merupakan
syarikat MKD di bawah kementerian. Yang Berhormat lebih arif tentang perkara ini.

Kita tidak pernah melarang mereka buat tetapi oleh sebab kesuntukan ataupun
daripada segi peruntukan duit tidak banyak, sekarang ia tidak ada pilihan. Ya, betul seperti
yang Yang Berhormat kata kalau profit center kita patut bangunkan tetapi MAHB modalnya
ialah 39 airports ia kena jaga.

Kita tidak boleh benarkan ia mengambil tiga, empat yang untung, yang lain biar
orang lain. la tidak akan- tidak ada cross-subsidization dalam perkara ini. Jadi mana-mana
OA yang ditandatangan, ia kena merangkum kepada semua. Itu sebagai tanggungjawab
sosialnya dan ia dilihat sebagai satu buah pakej.

Betul, saya rasa tidak akan lupakan fakta di mana Pulau Pinang profit centre dan
KLIA. Kawasan-kawasan ini yang kita dapat banyak tetapi pada waktu yang sama ada
obligasi-obligasi terhadap airport lain. Jadi kita akan lihat cara macam mana kita dapat
memaksimumkan. Kalau penumpang lebih ramai yang masuk ke Malaysia maka perkara
ini dapat kita selesaikan.

Jadi, seterusnya saya hendak kata tentang harga tiket penerbangan Sabah
Sarawak.

01230

Sepertimana yang telah saya jawab, perkara ini telah saya bincangkan dengan
semua syarikat penerbangan pada 3 November bersama dengan Pengerusi Eksekutif
MAVCOM. Salah satu perkara yang telah kita bincang ialah bagaimana kita hendak
melandaikan daripada segi graf harga tiket ini.

Jadi, saya nak maklumkan bahawa kesemua syarikat penerbangan, mereka juga
memberi kerjasama yang baik iaitu mereka cuma mengharapkan dari segi frekuensi yang
dibenarkan oleh Kerajaan Sarawak yang dulu hanya 22 kepada 80— mula-mula 22
penerbangan seminggu, ditambah 87, sekarang 223. Bermaksud kalau tak ada sekatan
terhadap waktu untuk mereka sampai ke Sarawak, tidak ada buffer ataupun separation di
mana 90 minit agak merugikan mereka. Dalam kes ini, maka kita dapat
