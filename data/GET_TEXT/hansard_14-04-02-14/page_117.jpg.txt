DR.16.11.2021 107

Tuan Noor Amin bin Ahmad [Kangar]: Terima kasih Yang Berhormat Menteri
dan terima kasih Tuan Yang di-Pertua. Saya sejak beberapa tahun lalu, saya tengok
banyak Pengerusi PTPTN secara khususnya membuat program-program bersifat CSR.
Kalau boleh saya hendak minta jugalah satu, orang kata laporan atau mungkin jawapan
bertulis dan jenis-jenis CSR yang dibuat. Ini kerana saya tengok ini, jumlah ini banyak.

Jadi, kalau kita kata permohonan macam biasiswa tadi pun perlu melalui satu
proses kan untuk memohon. Jadi, kita hendak tahulah, kenapa prioritynya ke situ? Bukan
kepada tujuan sebenar untuk menampung pendidikan.

Datuk Seri Dr. Noraini binti Anmad: Terima kasih Yang Berhormat Kangar.
Saya akan jawab secara bertulis ya sebab itu adalah satu perkara baharu yang baru
ditimbulkan. Nanti Kementerian Pengajian Tinggi akan beri jawapan bertulis.

Tuan Noor Amin bin Ahmad [Kangar]: Baik. Terima kasih Yang Berhormat
Menteri.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kangar. Sila teruskan.

Datuk Seri Dr. Noraini binti Ahmad: Terima kasih. Yang Berhormat Hulu
Selangor, Yang Berhormat Kota Samarahan?

Timbalan Yang di-Pertua [Dato’ Mohd Rashid Hasnon]: Tidak ada.

Datuk Seri Dr. Noraini binti Ahmad: Yang Berhormat Rasah dan Yang
Berhormat Ipoh Timur juga tidak ada. Yang Berhormat Sabak Bernam ada?

Timbalan Yang di-Pertua [Dato’ Mohd Rashid Hasnon]: Tidak ada.
Seorang Ahli: [Bercakap tanpa menggunakan pembesar suara] Tidak ada. Cuti.

Datuk Seri Dr. Noraini binti Ahmad: Oh! Mungkin, mungkin. [Ketawa] Yang
Berhormat Bachok ada?

Timbalan Yang di-Pertua [Dato’ Mohd Rashid Hasnon]: Yang Berhormat
Bachok? Tidak ada.

Seorang Ahli: [Bercakap tanpa menggunakan pembesar suara] Tidak ada.
Timbalan Yang di-Pertua [Dato’ Mohd Rashid Hasnon]: Tidak ada.

Datuk Seri Dr. Noraini binti Anmad: Yang Berhormat Lanang pun ada— Yang
Berhormat Lanang ini mungkin saya boleh cakaplah sikit sebab...

Timbalan Yang di-Pertua [Dato’ Mohd Rashid Hasnon]: Sila.

Datuk Seri Dr. Noraini binti Ahmad: Yang Berhormat Lanang menyentuh
mengenai subsidi tiket penerbangan bagi pelajar, terutamanya golongan B40 dari Sabah
dan Sarawak untuk menyambung pengajian di Semenanjung. Jadinya, terlebih dahulu
saya hendak ucapkan terma kasih kepada Yang Berhormat yang menyentuh mengenai
perkara ini. Saya hendak maklumkan juga, KPT memang sentiasa peka atas apa juga
masalah yang dihadapi oleh pelajar terutamanya melibatkan keperluan menggunakan
perkhidmatan kapal terbang bagi pergerakan ke IPT masing-masing.

Oleh sebab itulah saya hendak maklumkan ke dalam Dewan yang mulia ini,
kementerian telah mengadakan kerjasama_ strategik dengan syarikat penyedia
perkhidmatan penerbangan utama negara iaitu dua airlines yang kita telah buat
engagement iaitu pihak MAS dan AirAsia bagi membolehkan para pelajar, yang
pertamanya menikmati tawaran harga tambang yang istimewa dan yang keduanya
mendapat kemudahan nilai tambah lain seperti tambahan berat bagasi dan peluang
menjadualkan semula. Ketiga, ia boleh menjadualkan semula Tuan Yang di-Pertua tiket
penerbangan secara percuma. Tidak perlu apa-apa tambahan bayaran.

Kerana itulah KPT ada membangunkan satu aplikasi yang dinamakan web
Fly2Campus untuk menyelaraskan semua maklumat pelajar yang berminat menggunakan
perkhidmatan penerbangan untuk perjalanan ke kampus bagi memudah cara kerjasama
antara penerbangan berkenaan.
