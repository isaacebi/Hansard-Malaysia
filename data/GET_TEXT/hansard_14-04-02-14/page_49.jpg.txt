DR.16.11.2021 39

Berikut adalah isu tentang ECRL dan MRT3. Yang Berhormat Pekan dan Yang
Berhormat Kuala Langat ada membangkitkan isu ini. Kementerian Pengangkutan komited
untuk memastikan projek ECRL dilaksanakan mengikut jadual dan perkhidmatannya
dapat disediakan kepada segenap lapisan secepat mungkin. Komitmen ini dibuktikan
apabila sehingga 31 Oktober 2021, pembinaan keseluruhan projek ini telah mencapai
kemajuan 25.09 peratus berbanding dengan 27.5 peratus di mana kelewatan disebabkan
oleh COVID.

Jajaran utara ECRL telah dipilih dan mempunyai kelebihan sebagai laluan pilihan
untuk logistik rel dan juga aspek ketersambungan kepada hab industri, masa perjalanan
berbanding dengan pengangkutan laut, keselarian dengan lebuh raya dan juga komponen
laluan pintas rendah Pelabuhan Klang yang dapat menyelesaikan isu pengangkutan
seperti mana yang telah saya huraikan.

Jadi, kita telah mengadakan 37 kali libat urus dengan Kerajaan Negeri Selangor
melibatkan 17 jabatan dan agensi di bawah Selangor. Untuk makluman Ahli Yang
Berhormat, sebenarnya walaupun pada setakat ini kita belum lagi mendapat kelulusan
akhir daripada Kerajaan Negeri Selangor, tetapi Kementerian Pengangkutan sedang
berusaha untuk mencari penyelesaian terbaik bersama dengan kerajaan negeri. Jadi,
saya berharap dalam tempoh terdekat, kita dapat membawa beritalah. Saya rasa ini demi
kebaikan Selangor juga di mana kita akan membina Serendah Bypass.

Projek MRT3 dan HSR yang dibangkitkan oleh Yang Berhormat Kuala Langat,
pada masa ini masih lagi sedang dikaji aspek teknikal dan kewangan dan pelaksanaan
kedua-dua projek. Hal ini untuk memastikan ia berdaya maju dan sekali gus memberi
manfaat maksimum terhadap ekonomi dan kesejahteraan rakyat. Bagi projek HSR,
perkara ini masih di bawah pertimbangan Unit Perancang Ekonomi Jabatan Perdana
Menteri.

Untuk projek LRT3, Yang Berhormat Pekan mencadangkan supaya kerajaan
mengembalikan skop projek LRT3 kepada yang asal. Kementerian akan melihat aspek ini
dan kita akan membuat perbandingan kos dan juga keberkesanannya. Akhirnya, saya
akan juga melihat daripada segi penggunaan tren enam gerabak serta implikasi kewangan
dari segi untuk membina satu stesen yang telah dibatalkan. Sebelum itu ada 26 stesen,
tetapi dibatalkan enam ataupun dikemudiankan. Jadi, perkara ini akan kita lihat daripada
segi impak dan kita akan kaji pandangan daripada Yang Berhormat Pekan.

Yang Berhormat Alor Gajah telah mencadangkan supaya kerajaan mengambil
kira projek rel elektrik berkembar KLIA—Port Dickson—Kuala Linggi-Bandaraya Melaka
dan seterusnya Johor Bahru dan Sumatera. Pada masa ini...

Tuan Nga Kor Ming [Teluk Intan]: Yang Berhormat Menteri. Yang Berhormat
Menteri, boleh saya...

Datuk Seri Ir. Dr. Wee Ka Siong: Sekejap ya. Sekejap, sekejap.
Tuan Nga Kor Ming [Teluk Intan]: Sini, Teluk Intan.

Datuk Seri Ir. Dr. Wee Ka Siong: Sekejap ya.

Tuan Nga Kor Ming [Teluk Intan]: Ya, minta laluan.

Datuk Seri Ir. Dr. Wee Ka Siong:Pada masa ini, tiada perancangan untuk
melaksanakan projek tersebut memandangkan projek berskala besar ini melibatkan dua
negara dan memerlukan komitmen yang tinggi dari segi aspek kewangan. Ya.

Tuan Nga Kor Ming [Teluk Intan]: Terima kasih Yang Berhormat Menteri.
Berkenaan dengan high-speed rail train...

Datuk Seri Mohd Redzuan bin Md Yusof [Alor Gajah]: Mohon tambah sikit,
Yang Berhormat Menteri.

Tuan Nga Kor Ming [Teluk Intan]: ...Yang pada asalnya adalah dari Singapura
sehingga ke Bandar Malaysia. Akan tetapi, nampaknya selepas Yang Berhormat jadi
Menteri, adalah ura-ura katakan ia akan bermula di Johor Bahru ke Bandar Malaysia ke
KL Sentral. Apakah kedudukan terkini dan apakah impak akan berlaku kepada ekonomi
