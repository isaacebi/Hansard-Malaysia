62 DR.16.11.2021

Jadi, di sini saya ingin mengajukan beberapa permohonan daripada nelayan-
nelayan di Papar yang mana mereka ini memang betul-betul memerlukan jeti-jeti
pendaratan ikan dan juga bangsal-bangsal perikanan yang mana ia sudah rosak ataupun
hanyut disebabkan oleh banjir baru-baru ini dan juga tengkujuh. Begitu juga dengan
pembinaan rumah-rumah nelayan yang begitu daif dan memang bukan kata orang, kalau
tidak dapat dibantu, siapa lagi yang dapat membantu mereka. Jadi, harap-harap — kami
mengharapkan pembinaan rumah-rumah untuk para nelayan yang betul-betul susah ini
dapat dikendalikan oleh LKIM yang mana pernah sebelum ini dikendalikan oleh mereka.

Kedua, berkenaan dengan petani-petani di Papar, memang ramai petani di Papar.
Banyak juga sawah yang terbiar. Jadi, mereka ini memerlukan semua infra-infra untuk
pertanian seperti perparitan dan bermacam-macam lagi. Jadi, saya memohon kepada
kementerian untuk memberikan sedikit perhatian kepada warga-warga Papar ini kerana
tanah terbiar yang harus dikerjakan supaya ia akan dapat menghasilkan beras yang
banyak untuk negeri Sabah. Terima kasih.

Datuk Seri Dr. Ronald Kiandee: Saya setuju agar peruntukan melalui agensi...

Tuan Yang di-Pertua: Yang Berhormat. Yang Berhormat Menteri. Yang
Berhormat Menteri. Yang Berhormat Menteri.

Datuk Seri Dr. Ronald Kiandee: LKIM diteruskan untuk memberi kemudahan jeti
dan juga rumah nelayan, pembaikan struktur-struktur perikanan. Bukan itu sahaja, malah
pembinaan unjang, artificial reef untuk dimanfaatkan oleh komuniti nelayan di seluruh
negara termasuk di Sabah dan juga di Papar. Itu merupakan satu program yang
berterusan. Saya yakin tahun ini program sedemikian juga adalah merupakan program
sambungan yang akan diteruskan oleh MAFI melalui LKIM.

Saya setuju bahawa setiap negeri, bukan sahaja di Sabah ataupun di Papar, kita
mesti tumpukan pembangunan yang lebih agresif untuk sektor pertanian ini kerana sektor
ini merupakan satu sektor yang akan dapat memacu pertumbuhan ekonomi pasca COVID
ini. Saya yakin dengan peruntukan sebanyak RM4.82 bilion yang diperuntukkan oleh MOF
kepada MAFI untuk tahun hadapan, ia akan dapat menggerakkan pertumbuhan sektor ini
keseluruhannya.

Walau bagaimanapun, untuk makluman Yang Berhormat, di MAFI_ ini,
pembangunan sektor agromakanan secara industri perlu penglibatan pihak swasta dan
juga pihak industri. Di kementerian, kita akan terus melihat dasar-dasar lama yang perlu
ditambah baik bagi merancakkan pertumbuhan sektor ini keseluruhannya. So, we are
doing that di peringkat kementerian. Pelbagai pendekatan dan dasar baharu telah diubah,
diperbaiki oleh MAFI ketika ini. Kita harap ia akan dapat merancakkan penglibatan pihak
industri untuk merancakkan pertumbuhan sektor ini pasca COVID-19.

Tuan Sim Tze Tzin [Bayan Baru]: Minta pencelahan Yang Berhormat Menteri.
Datuk Seri Dr. Ronald Kiandee: Ya, mantan Timbalan Menteri.

Tuan Sim Tze Tzin [Bayan Baru]: Ya. Terima kasih Yang Berhormat Menteri
kerana sedar tentang kepentingan penglibatan private sector dalam sektor pertanian. Jadi,
saya minta Yang Berhormat Menteri jelaskan kepada Dewan yang mulia ini tentang the
agrofood fund dari Bank Negara sebab dalam bajet baru-baru ini, ia tidak disebut berapa
soft loan atau pinjaman low interest rate loan yang diberikan kepada sektor pertanian.
Jadi, mohon Yang Berhormat Menteri beritahu bahawa — kerana dulu kita bagi satu RM1
bilion, adakah polisi ini terus dijalankan?

Satu lagi adalah dari segi tentang had pinjaman. Had pinjaman selalunya
dihadkan sebagai RM5 juta sahaja. Contohnya, kalau kita nak tingkatkan teknologi dalam
satu reban ayam, daripada open house kepada closed house, dia memerlukan berjuta-
juta ringgit. Kalau kita hanya hadkan — ada sesetengah yang medium size, dia perlukan
puluhan juta ringgit untuk upgrade. Jadi dari segi pinjaman ini, kalau kita hanya hadkan
kepada RM5 juta maka mereka yang smallholders itu tak boleh meningkat kepada medium
size. Akhirnya, efficiency akan turun.
