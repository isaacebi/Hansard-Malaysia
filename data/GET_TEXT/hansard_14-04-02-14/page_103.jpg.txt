DR.16.11.2021 93

Timbalan Yang di-Pertua [Dato’ Mohd Rashid Hasnon]: Baik.

Dato’ Seri Hamzah bin Zainudin: Oleh kerana panjang perbahasan yang telah
pun dibangkitkan...

Tuan Syed Ibrahim bin Syed Noh [Ledang]: Ini perkara dasar.

Timbalan Yang di-Pertua [Dato’ Mohd Rashid Hasnon]: Saya sudah bagi
masa.

Tuan Syed Ibrahim bin Syed Noh [Ledang]: Terima kasih Yang Berhormat
Menteri.

Dato’ Seri Hamzah bin Zainudin: ...Dan masa pun sudah habis, saya akan
jawab secara bertulis kepada semua yang lain kerana telah diambil alih oleh Ahli-ahli Yang
Berhormat dalam membincangkan perkara yang lain.

Datuk Ignatius Darell Leiking [Penampang]: Yang Berhormat Menteri.

Puan Hannah Yeoh [Segambut]: Tuan Yang di-Pertua, Tuan Yang di-Pertua
bagi masa tambahan.

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Menteri Dalam Negeri. Seterusnya, saya ingin menjemput Yang
Berhormat Menteri Perdagangan Dalam Negeri dan Hal Ehwal Pengguna untuk menjawab
dalam masa 40 minit.

5.31 ptg.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Terima kasih Tuan Yang di-Pertua. Salam sejahtera saya
ucapkan kepada semua.

Pertama sekali, saya ingin menzahirkan kesyukuran kerana bajet tahun 2022
telah dibentangkan dengan jayanya oleh Yang Berhormat Menteri Kewangan. Di
kesempatan ini, saya ingin merakamkan ucapan penghargaan kepada semua anggota
perkhidmatan awam yang telah terlibat secara langsung atau tidak langsung terutama
pegawai dan kakitangan di Kementerian Perdagangan Dalam Negeri dan Hal Ehwal
Pengguna yang telah bertungkus-lumus dalam menggubal bajet tahun 2022.

Saya mengucapkan setinggi penghargaan kepada Yang Amat Berhormat
Perdana Menteri, Dato’ Sri Ismail Sabri bin Yaakob atas kepercayaan kepada KPDNHEP.
melalui peruntukan yang telah diberikan dalam Bajet 2022 dengan bertemakan Keluarga
Malaysia, Makmur Sejahtera.

KPDNHEP akan memanfaatkan Bajet 2022 ini untuk terus memperkasa dua
kumpulan sasar iaitu golongan pengguna dan golongan peniaga. Antaranya dengan
melahirkan pengguna pintar, memastikan semua manfaat perlaksanaan inisiatif rakyat
centric dioptimumkan dan sampai ke golongan sasar.

Manakala di pihak peniaga pula, KPDNHEP akan sentiasa menjalinkan hubungan
erat dan strategik dengan mengadakan libat urus industri bagi mendapatkan pandangan
langsung daripada mereka agar keputusan yang bakal diambil oleh Kementerian
Perdagangan Dalam Negeri dan Hal Ehwal Pengguna bersifat menang-menang dan
melibatkan kepentingan semua pihak.

Pada Bajet 2022, KPDNHEP telah diperuntukkan sejumlah lebih kurang RM1.15
bilion bagi meneruskan usaha-usaha memperkukuhkan perdagangan dalam negeri
melalui penciptaan nilai dan pendigitalan, adaptasi teknologi dan inovasi sebagai asas
kecemerlangan organisasi selain meningkatkan perlakuan dan memperkasakan
pengguna yang rasional.

Di samping itu, beberapa peruntukan untuk program bersifat rakyat centric
diteruskan. Antara program yang jelas menyentuh, merasai, memahami kesusahan dan
denyut nadi rakyat ialah seperti:
