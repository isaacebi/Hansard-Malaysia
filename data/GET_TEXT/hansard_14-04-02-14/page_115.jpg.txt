DR.16.11.2021 105

Timbalan Yang di-Pertua [Dato’ Mohd Rashid Hasnon]: Menteri, ada celahan
dari Yang Berhormat Kangar. Sila.

Tuan Noor Amin bin Ahmad [Kangar]: Terima kasih Tuan Yang di-Pertua dan
Yang Berhormat Menteri. Subjek OKU ini dekat juga dengan diri saya sebab salah
seorang adik saya juga adalah seorang OKU. Saya sendiri pun pernah terlibat sebagai
sukarelawan semasa di universiti dan Sukan Paralimpik dan sebagainya.

Saya tertarik dengan jawapan Yang Berhormat Menteri. Cuma kalau boleh saya
hendak maklumat lanjut, misalnya mungkin dalam lima tahun terakhir, berapa ramai
sebenarnya golongan OKU yang diberi peluang untuk menyambung pelajaran di universiti
awam dan bidang apa. Ini kerana kita tahu OKU ini ada banyak jenis. Kita tahu mungkin
sebahagian OKU ini kita masih belum cukup prasarana ataupun kemudahan. Misalnya
OKU buta dia tidak ada cukup bahan rujukan, bahan pendidikan. Itu yang pertama.

Kedua, saya tengok kemudahan di universiti pun masih kita patut jadikan
persekitaran universiti ini mesra OKU sebab OKU ini terbatas pergerakan. Ketiga, saya
hendak minta pihak kementerian mempertimbangkan, kalau kita dekat universiti kita ada
misalnya UPM sebab saya dulu pelajar UPM, kita ada blok Majlis Sukan Negara, kita
panggil blok MSN yang mana pelajar-pelajar yang menjadi atlet negara dia diberi
kelonggaran, dia diberi dalam satu semester dia tidak perlu ambil jumlah subjek yang
banyak ataupun kredit yang banyak. Jadi dia boleh habiskan mata pelajarannya dalam
tempoh yang lebih panjang. Jadi, ini sepatutnya menjadi pertimbangan kepada golongan
OKU.

Begitu juga kita kena lihat misalnya atlet-atlet kita ada yang saya baca dalam
media kerja di kedai pam minyak dan sebagainya. Sepatutnya golongan-golongan inilah
yang kita jaga sebab mereka ini pernah menyumbang kepada negara.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kangar. Sila.

Datuk Seri Dr. Noraini binti Ahmad: Sebenarnya untuk makluman Yang
Berhormat Kangar, OKU- mereka yang dikategorikan sebagai OKU ada laluan khas untuk
memohon mana-mana program yang sesuai. Kriterianya adalah minimum, minimum
sahaja dan dia boleh diterima. Akan tetapi daripada segi figure pula, saya tidak ada
maklumat terperinci mengenai data-data yang dimohon oleh Yang Berhormat Kangar.
Walau bagaimanapun, saya akan kongsikan secara bertulis mengenai data-data yang
dimohon oleh Yang Berhormat Kangar tersebut.

Bagi memastikan keperluan mahasiswa OKU tidak terpinggir satu sistem
berasaskan web yang kita namakan Projek Kerangka Kampus Inklusif meningkatkan
kemasukan pelajar OKU ke universiti awam dan juga sedang dibangunkan yang bertujuan
untuk membantu universiti awam melaksanakan penilaian kendiri untuk menilai
ketersediaan setiap universiti avam dalam mewujudkan kampus inklusif. Manakala yang
lain-lain saya akan jawab secara bertulis ya Yang Berhormat Kangar.

Datuk Seri Dr. Noraini binti Ahmad: Seterusnya Yang Berhormat Kuala Krai.

Timbalan Yang di-Pertua [Dato’ Mohd Rashid Hasnon]: Yang Berhormat Kuala
Krai tidak ada.

Datuk Seri Dr. Noraini binti Anmad: Tidak ada dalam Dewan. Yang Berhormat
Setiawangsa.

Timbalan Yang di-Pertua [Dato’ Mohd Rashid Hasnon]: Tidak ada.
Datuk Seri Dr. Noraini binti Ahmad: Yang Berhormat Julau.
Timbalan Yang di-Pertua [Dato’ Mohd Rashid Hasnon]: Tidak ada.
Datuk Seri Dr. Noraini binti Ahmad: Yang Berhormat Setiu.
Timbalan Yang di-Pertua [Dato’ Mohd Rashid Hasnon]: Tidak ada.
Tuan Shaharizukirnain bin Abd Kadir [Setiu]: Setiu ada.
