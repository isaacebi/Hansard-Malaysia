54 DR.16.11.2021

01500

Datuk Seri M. Saravanan: Terima kasih Yang Berhormat apa yang disebutkan
oleh Yang Berhormat ialah benar. Ada juga yang sudah menjalani — setelah meminjam
dan menjalani latihan tetapi belum dapat peluang pekerjaan dan sebagainya macam-
macam, pelbagai. Ada yang berjaya tetapi degil tidak bayar balik macam-macam. Walau
bagaimanapun kita akan buat satu kajian menyeluruh untuk ambil tindakan.

Tuan Yang di-Pertua mengenai perkara yang dibangkitkan oleh Yang Berhormat
Wangsa Maju, Yang Berhormat Machang, Yang Berhormat Kalabakan dan Yang
Berhormat Ipoh Barat. Kerajaan sedar mengambil berat ke atas masalah yang dihadapi
oleh pihak majikan daripada segi kekurangan pekerja asing.

Dato’ Sri Azalina Othman Said [Pengerang]: Yang Berhormat saya ada banyak
lagi Menteri.

Datuk Seri M. Saravanan: Saya lagi lima minit saya habis.

Dato’ Sri Azalina Othman Said [Pengerang]: Tidak mahu bagi jawapan
bertulis? Lima minit.

Datuk Seri M. Saravanan: Kurang daripada lima minit Tuan Yang di-Pertua.
[Tidak jelas] pembekuan pengambilan pekerja asing baharu yang telah berkuat kuasa
pada Mac 2020 di bawah pemerintahan Yang Berhormat Mantan Perdana Menteri yang
mana sektor-sektor yang mempunyai kebergantungan tinggi kepada pekerja asing seperti
sektor perladangan menghadapi masalah kekurangan tenaga kerja yang cukup serius.

Atas dasar itu Kementerian Sumber Manusia bersama-sama Kementerian Dalam
Negeri telah melaksanakan Program Pertukaran Majikan dan Program Rekaliberasi
Tenaga Kerja dan kedua-dua program ini dilaksanakan bagi mengoptimumkan tenaga
kerja dan memastikan kelangsungan perniagaan industri terutama dalam sektor yang
mempunyai kebergantungan tinggi terhadap pekerja asing.

Mesyuarat Jemaah Menteri pada 7 April 2021 telah bersetuju supaya
Kementerian Dalam Negeri dan Kementerian Sumber Manusia menyusulkan pandangan
bahawa permohonan bawa masuk pekerja asing oleh kerajaan dengan pengecualian khas
diberikan khususnya kepada sektor perladangan tertakluk dengan penggunaan syarat
SOP yang ketat bagi membendung penularan COVID-19.

Seterusnya Mesyuarat Jawatankuasa Pengurusan Pandemik COVID-19 bilangan
60 tahun 2021 pada 22 Oktober 2021 telah meluluskan tatacara Prosedur Operasi
Standard (SOP) kemasukan pekerja asing ke Malaysia bagi semua sektor. SOP ini telah
mengambil kira SOP yang dibentangkan pada 4 Oktober 2021 dalam Kementerian
Kesihatan Malaysia berhubung keperluan kesihatan kemasukan pekerja asing di negara
ini.

SOP tambahan daripada Kementerian Sumber Manusia merangkumi aspek-
aspek prosedur praperlepasan, semasa ketibaan, selepas ketibaan, tempoh kuarantin dan
pasca kuarantin. Namun begitu, majikan diwajibkan menyediakan penginapan dan
kemudahan kepada pekerja selaras dengan Akta Standard Minimum Perumahan,
Penginapan dan Kemudahan Pekerja 1990 [Akta 446].

Penyediaan penginapan kepada pekerja warga asing juga merupakan syarat
kepada penggajian pekerja asing. Selain itu, semua anjakan paradigma daripada
kalangan pengusaha estate ladang dan majikan mesti lakukan daripada alasan [Tidak
jelas] dan meminta penggajian pekerja asing yang boleh dimanipulasi dan diperah
kudratnya secara melampau yang menyebabkan negara kita tergolong dalam tier 3,
Trafficking in Persons daripada TIP Report.

Justeru itu pihak majikan perlu bersedia menawarkan gaji yang lebih tinggi dan
setimpal serta mampu menyediakan kemudahan perumahan yang selesa serta faedah-
faedah kewangan dan bukan kewangan kepada pekerja tempatan. Hal ini dapat menjadi
sektor perladangan sebagai satu sektor yang boleh menjanjikan gaji yang lumayan sekali
gus dapat meningkatkan peluang kerjaya yang lebih luas kepada pekerja tempatan.
