122 DR.16.11.2021

bersedia bekerjasama dengan Kementerian Pendidikan Malaysia bagi memberikan
maklumat serta input berkenaan taska di bawah JKM.

Seterusnya Tuan Yang di-Pertua, untuk makluman Yang Berhormat Segambut,
kementerian juga menyambut baik cadangan menaikkan kadar subsidi yuran
pengasuhan kanak-kanak taska ke 50 peratus daripada yuran yang dikenakan. Subsidi
yuran pengasuhan bagi kanak-kanak di TTKA Pekeliling Perkhidmatan Bil.38 2013 dan
taska komuniti telah dinaikkan syarikat pendapatan yang layak sebanyak RM180 sebulan
untuk seorang kanak-kanak dari keluarga berpendapatan RM5,000 dan ke bawah.

Manakala taska selain daripada TTKA dan taska komuniti adalah RM150
sebulan. Untuk kanak-kanak dari keluarga berpendapatan per kapita RM800 dan ke
bawah untuk kawasan bandar dan RM500 dan ke bawah untuk kawasan luar bandar.

Seterusnya Pusat Penjagaan Warga Emas. Tuan Yang di-Pertua, kementerian
menghargai keprihatinan Yang Berhormat Segambut berhubung dengan penjagaan
warga emas. Kementerian telah menjalankan kajian diagnostik bagi membentuk model
penjagaan warga emas jangka masa panjang yang bersepadu dan mampan di Malaysia.
Hasil daripada kajian ini akan diteliti dan diambil kira dalam persediaan negara ke arah
menjadi negara tua dari segi bentuk kemudahan jangka masa panjang bagi warga emas.

Bagi setiap permohonan pendaftaran pusat jagaan, pemohon hendaklah
mendapatkan kelulusan tiga agensi teknikal iaitu pihak berkuasa tempatan (PBT),
Kementerian Kesihatan Malaysia dan Jabatan Bomba dan Penyelamat Malaysia,
sebelum permohonan pendaftaran diproses di peringkat JKM. JKM membuat penilaian
dari sudut pengoperasian pusat jagaan tersebut.

Di antara aspek yang dilihat dan dititikberatkan adalah nisbah bilangan penjaga
dan bilangan penghuni. Nisbah ruang lantai dan juga bilangan penghuni. JKM tidak
mempunyai maklumat berkenaan kesukaran mendapat kelulusan daripada PBT
memandangkan perkara ini adalah di bawah bidang kuasa KPKT. Tanah dan bangunan
yang dikawal selia oleh JKM adalah untuk tujuan pembangunan jabatan.

Walau bagaimanapun, sekiranya jabatan masih belum mempunyai perancangan
khusus untuk sesuatu tapak tanah atau bangunan, jabatan boleh menyokong sebarang
permohonan untuk menyewa atau memajak tanah tersebut daripada mana-mana agensi
atau individu yang berminat untuk satu tempoh yang dinyatakan. Ini termasuklah
perancangan agensi atau individu tersebut untuk memajukan tanah tersebut secara
komersial. Kelulusan penyewaan ataupun pajakan akan dibuat oleh Pesuruhjaya Tanah
Persekutuan.

Dalam hal mengadakan libat urus dengan KPKT, sekiranya difikirkan perlu akan
diselaraskan oleh kementerian— selaku kementerian dan juga jabatan pengguna ‘KKP’.
Untuk makluman Yang Berhormat, statistik kes kematian golongan warga emas yang
telah didapati meninggal keseorangan sejak PKP di bawah bidang kuasa Jabatan
Pendaftaran Negara melainkan warga emas yang berada di institusi kementerian.

Selain daripada itu, saya juga hendak menjawab tentang pusat penjagaan wanita
yang baharu bersalin. Yang Berhormat Segambut telah membangkitkan isu berkenaan
pelesenan pusat penjagaan untuk wanita yang baru bersalin dan turut menyentuh isu
berkenaan dan bentuk sokongan yang diberikan kepada golongan warga emas yang
menghadapi a/zheimer atau dementia. lsu pelesenan pusat jagaan untuk wanita selepas
bersalin bukanlah di bawah kuasa Kementerian Pembangunan Wanita, Keluarga dan
Masyarakat.

Namun Kementerian Pembangunan Wanita, Keluarga dan Masyarakat melalui
LPPKN menawarkan program latihan dan perkhidmatan program MamaCare, urutan
tradisional selepas bersalin yang ditawarkan kepada pengamal MamaCare. Program
penjagaan ibu selepas bersalin (MamaCare) merupakan satu program penjagaan ibu
selepas bersalin tradisional Melayu yang dipermodenkan.
