18 DR.16.11.2021

dari luar. Putatan contohnya, Lok Kawi tidak menghadapi ancaman. Sudah berpuluh-
puluh tahun, tidak ada ancaman daripada anasir luar di Kem Lok Kawi.

Oleh sebab itu, kita berharap agar kerajaan mengoptimumkan aset-aset ini
memindahkan dan memberikan fokus kepada Pantai Timur, menjadikannya sebagai satu
forward operating base untuk kita mengelakkan ancaman daripada negara-negara jiran.
Kita khususlah yang sering berlaku di kawasan-kawasan ini. Terima kasih.

Timbalan Yang di-Pertua [Dato’ Mohd Rashid Hasnon]: Yang Berhormat
Sepanggar, soalannya. Sila Yang Berhormat Timbalan Menteri.

Dato’ Sri Ikmal Hisham bin Abdul Aziz: Itulah Tuan Yang di-Pertua, bagi
peluang ke Yang Berhormat Sepanggar, dia bagi ceramah pula. [Ketawa] Tidak ada, tidak
ada. Ini sahabat siapa ini— Ini sahabat baik saya. Dia pun datang ke tempat saya Tanah
Merah, terima kasih.

Saya memahami tetapi untuk pengetahuan, apabila ATM ini bila kita buat, kita ada
lihat semua. Saya faham mungkin di peringkat pendapat Yang Berhormat Sepanggar
banyak tumpuan fokus kepada sebelah Pantai Timur Sabah. Akan tetapi, macam Yang
Berhormat kata mungkin tidak ada keperluan dibuat kem di Lahad Datu dan kem di Lok
Kawi tetapi harus Yang Berhormat Sepanggar dan juga rakan-rakan dari Sabah, tentunya
sudah tengok semua aspek antaranya aspek isu keselamatan di Pantai Timur, di bahagian
sempadan. Jadi apabila kita buat perancangan ini, semua sudah diambil kira.

Saya boleh katakan bagi jaminanlah, bagi assurance lah, insya-Allah apa yang
kita buat ini kita sudah go through in-depth betul-betullah. Insya-Allah, macam dikatakan
tadi kita ada forward element, inward element. Jadi apa pun ancaman di Pantai Timur
Sabah ialah di bawah ESSCOM. Ini must be very clear. Jelas di sini, ESSCOM. Jadi walau
bagaimanapun kita, ATM kita buat rondaan itu untuk menjaga di kawasan Pantai Timur
Sabah.

Jadi akhir sekali macam yang saya katakan tadi, ada Kem Sahabat itu,
tanggungjawab untuk menjaga di kawasan Pantai Timur Sabah akan terletak di bawah
Briged ke-13 yang berada di Kem Felda Sahabat. Inilah jawapan saya. Apa pun apa yang
dibangkitkan akan saya bawa ke kementerian dan kita akan study lagilah sama ada
perlukah tambahan dan sebagainya. Terima kasih Tuan Yang di-Pertua.

Puan Vivian Wong Shir Yee [Sandakan]: Tuan Yang di-Pertua. Tuan Yang di-
Pertua Sandakan, satu lagi.

Tuan Karupaiya a/l Mutusami [Padang Serai]: Tuan Yang di-Pertua, soalan
tambahan.

Datuk Rozman bin Isli [Labuan]: Tuan Yang di-Pertua, satu lagi.

Tuan Karupaiya a/l Mutusami [Padang Serai]: Soalan tambahan. Ini
pertahanan negara.

Timbalan Yang di-Pertua [Dato’ Mohd Rashid Hasnon]: Sedikit masa lagi saya
berikan kepada Yang Berhormat..

Tuan Karupaiya a/l Mutusami [Padang Serai]: Pertahanan negara. Pertahanan
negara.

Timbalan Yang di-Pertua [Dato’ Mohd Rashid Hasnon]: Yang Berhormat
Labuan. Saya bagi Yang Berhormat Labuan, sila.

Datuk Rozman bin Isli [Labuan]: Terima kasih Tuan Yang di-Pertua. Yang
Berhormat Timbalan Menteri, Pangkalan TUDM Labuan merupakan fasiliti strategik
pertahanan negara dalam mendepani ancaman luar, khususnya pencerobohan udara
daripada negara asing. Banyak projek yang sudah dirancang dan sepatutnya dibuat
tertangguh-tangguh di Pangkalan Udara Labuan.

Bolehkah Kementerian Pertahanan mempertimbangkan sejumlah peruntukan
yang cukup, sama ada melalui RMKe-12 atau Bajet 2022 untuk pembangunan, pembaikan
dan memodenkan Pangkalan Udara Labuan seiring dengan perubahan zaman. Terima
kasih.
