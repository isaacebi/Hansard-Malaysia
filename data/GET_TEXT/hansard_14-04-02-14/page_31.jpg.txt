DR.16.11.2021 21

Jadi, daripada segi jaminan bekalan, PETRONAS mempunyai apa yang
disebutkan sebagai sustainability agenda. Antara lain, Kempen untuk penggunaan karbon
sifar dan juga perancangan strategik jangka masa panjang, PETRONAS bagi membuka
ruang untuk menerokai aktiviti perniagaan yang baharu, new energy yang berteraskan
karbon rendah. Jadi, gas asli dijangka akan terus memainkan peranan yang penting dalam
campuran tenaga dan gas asli merupakan sumber tenaga yang efisien.

Jadi, KeTSA juga telah memainkan peranan untuk memastikan seluruh negara
dapat menggunakan bekalan nitro karbon seawal pada tahun 2025. KeTSA juga
mempunyai perancangan untuk mempelbagaikan program kecekapan tenaga bagi
menggalakkan penggunaan elektrik secara cekap kepada pengguna-pengguna.

Itu sahaja, Tuan Yang di-Pertua.
Tuan Steven Choong Shiau Yoon [Tebrau]: Tebrau.

Timbalan Yang di-Pertua [Dato' Mohd Rashid Hasnon]: Ada soalan tambahan
kedua? Saya jemput sebelah sini, Yang Berhormat Teberau. Sila, Yang Berhormat
Tebrau.

[Tuan Yang di-Pertua mempengerusikan Mesyuarat]

Tuan Steven Choong Shiau Yoon [Tebrau]: Terima kasih Tuan Yang di-Pertua.
Terima kasih atas jawapan pada soalan daripada Yang Berhormat Cheras.

Soalan saya adalah sejauh manakah penggunaan atau kejayaan negara kita
dalam usaha untuk menggunakan tenaga alternatif seperti solar atau hidro? Ini kerana
negara kita memang ada sepanjang masa menerima pancaran matahari. Jadi, tenaga
yang paling sesuai untuk kita menggunakan tenaga solar.

Soalan kedua. Macam mana dengan tenaga yang digenerasikan guna biodiesel
yang negara kita pun ada banyak bahan mentah yang boleh menjana bio diesel? Terima
kasih. Soalan saya.

Dato’ Eddin Syazlee bin Shith: Berkenaan cadangan penggunaan bio diesel dan
juga pemilihan alternatif tadi, sebagaimana yang saya sebutkan dalam jawapan saya
bahawa penggunaan tenaga alternatif daripada hidro ini merupakan penyumbangan yang
pada setakat hari ini kecil iaitu berjumlah sekitar 6.2 peratus.

Manakala daripada segi pilihan lain yang dicadangkan oleh Yang Berhormat tadi
adalah antara pilihan-pilihan, saya percaya, sebagai alternatif daripada pilihan utama
seperti gas asli dan minyak mentah serta arang batu. Ini antara perkara-perkara yang saya
percaya dalam kajian pihak KeTSA untuk menentukan apakah bekalan yang paling sesuai
untuk negara kita pada hari ini.

Walau bagaimanapun, alhamdulillah, sebab negara kita masih lagi dalam
keadaan yang baik kerana sumber penjanaan elektrik ataupun tenaga di negara kita ini
telah berjaya didiversify ataupun dipelbagaikan seperti kegunaan-kegunaan sumber lain
selain daripada gas asli, minyak mentah dan arang batu. Itu sahaja jawapan saya, Yang
Berhormat.

Puan Yeo Bee Yin [Bakri]: Tuan Yang di-Pertua.

Tuan Yang di-Pertua: Yang Berhormat Bakri, boleh ringkas tidak? Tak nak ada
argument ya sebab kita baru cover empat soalan sahaja.

Puan Yeo Bee Yin [Bakri]: Ya, saya hendak tanya Yang Berhormat Menteri,
apakah pandangan- sedia kita tahu bahawa industri tenaga hijau dan industri yang baik.
Kalau kita boleh meningkatkan industri ini, kita boleh meningkatkan pelaburan swasta dan
juga mewujudkan peluang pekerjaan.

Potensi solar kita 270 gigawatt. Apakah pandangan Yang Berhormat Menteri di
mana Kementerian Tenaga telah memutuskan supaya tidak mengeksport tenaga boleh
baharu kita kepada negara-negara jiran?
