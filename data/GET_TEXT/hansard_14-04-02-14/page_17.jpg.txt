DR.16.11.2021 7

Convention, mempunyai komitmen untuk mengadakan undang-undang bagi memberi
perlindungan kepada pemberi maklumat dan tindakan sewajarnya supaya pendedahan
tersebut disalurkan kepada pihak berkuasa sebagaimana yang tertera di dalam Artikel 33
dan Artikel 37 UNCAC.

Sehingga kini, sebanyak tujuh buah agensi menguatkuasakan telah mengguna
pakai akta ini iaitu Polis Diraja Malaysia, Suruhanjaya Pencegahan Rasuah, Jabatan
Kastam Diraja Malaysia, Jabatan Imigresen Malaysia, Jabatan Pengangkutan Jalan
Malaysia, Suruhanjaya Syarikat Malaysia dan Suruhanjaya Sekuriti Malaysia.

Mengikut fakta Tuan Yang di-Pertua, memang ada yang menunjukkan bahawa
aduan yang diterima semenjak tahun 2011, Tuan Yang di-Pertua sehingga sekarang ini
berjumlah 73,545. Dalam masa yang sama, pemberi maklumat mendapat kemudahan di
bawah undang-undang ini hanyalah 527. Maknanya nisbah yang amat kecil sekali
mendapat perlindungan di bawah undang-undang ini.

Berdasarkan statistik yang dikemukakan pada tahun yang saya sebut tadi, jumlah
aduan yang diterima oleh agensi penguat kuasa tertinggi itu seramai seperti yang saya
sebut 73,545, namun jumlah pemberi maklumat adalah hanya seramai 527 sahaja. Ini
menunjukkan terdapat kekurangan, sama ada pelaksanaan akta tersebut atau dalam
peruntukan-peruntukan akta itu sendiri.

Dengan kata lain Yang Berhormat Tuan Yang di-Pertua, bahawa ada kelemahan
dari sudut sistem perundangan yang kita perkenalkan mengikut garis panduan yang telah
diberi oleh pihak United Nations Convention Against Corruption.

Dalam keadaan yang sedemikian, maka kita buat kajian Tuan Yang di-Pertua,
untuk pindaan. Ini baharu sekarang, Yang Berhormat. Beberapa sesi libat urus dengan
pihak pemegang taruh telah diadakan termasuk sesi libat urus dengan pihak United
Nations Office on Drugs and Crime dan Government Accountability Project (GAP).

#1030

Di samping itu juga, satu jawatankuasa kerja telah ditubuhkan bagi menilai,
mengkaji serta menetapkan parameter berdasarkan cadangan pindaan penambahbaikan
yang telah diterima bagi pihak berkepentingan. Ahli-ahli jawatankuasa terdiri daripada
pihak agensi penguat kuasa, agensi jabatan di negeri-negeri, syarikat-syarikat swasta,
GLC, CSO dan NGO. Tujuh isu yang berkaitan dengan Akta 711 telah dikenal pasti untuk
diberi keutamaan dalam proses penambahbaikan akta tersebut seperti berikut. Secara
ringkas, panjang sedikit. Minta maaf timing itu Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Kalau_ boleh,
ringkaskan sebab ada lagi satu soalan tambahan.

Dato’ Sri Dr. Haji Wan Junaidi bin Tuanku Jaafar: Tak dapat ringkas, dua muka.
Kalau boleh diberi secara bertulis, insya-Allah saya boleh beri secara bertulis sebabnya
banyak pindaan seksyen yang kita sebutkan di sini, termasuk seksyen 2 kena pinda dan
lepas itu, daripada sudut pengurusan seksyen 6 dan pelbagai seksyen yang telah kita
cadang. Seksyen 8 pun kena dipinda, seksyen 11 pun dipinda. Tujuh langkah yang perlu
diambil kira ini masih dalam kajian dan penelitian jawatankuasa kerja pindaan akta
tersebut.

Hasil kajian dan parameter bagi cadangan penambahbaikan akta ini dijadual akan
dibentangkan kepada Jemaah Menteri pada Disember 2021, Yang Berhormat. Kerajaan
amat mengalu-alukan Yang Berhormat, sebarang cadangan dan maklum balas daripada
pelbagai pihak berhubung dengan akta ini bagi memastikan cadangan pindaan ini dapat—
pelaksanaan perlindungan memberi maklumat dan seterusnya mengekang kes salah laku
dan rasuah terutamanya bagi kes-kes berprofil tinggi.

Timbalan Yang di-Pertua [Dato’ Mohd Rashid Hasnon]: Sila, Yang Berhormat
Port Dickson. Soalan tambahan.

Dato’ Seri Anwar bin Ibrahim [Port Dickson]: Terima kasih Tuan Yang di-
Pertua dan terima kasih Yang Berhormat Menteri. Selalunya penjelasan Yang Berhormat
Menteri lebih tepat dan memberikan timeline dan saya ucapkan terima kasih. Ini berbeza
