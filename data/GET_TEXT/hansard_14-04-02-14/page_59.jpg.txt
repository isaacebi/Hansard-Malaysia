DR.16.11.2021 49

Sekiranya dengan keadaan hari ini, kalau secara peribadi dan profesional saya
sokong Yang Berhormat naikkan gaji RM1,500 minimum tidak ada masalah. Akan tetapi
tanggungjawab saya sebagai menteri, saya kena kaji secara mendalam keadaan hari ini,
kelembapan ekonomi.

01440

Mungkin saya boleh cadangkan kenaikan gaji RM1,500, mungkin ramai akan
kurangkan pekerja sebab kenaikan gaji, majikan akan kurangkan pekerja. This will
increase unemployment lagi teruk tetapi saya berpegang kepada gaji minimum harus
dinaikkan tetapi kita perlu memperhalus keadaan industri, kelembapan ekonomi dan
sebagainya. Zaman Yang Berhormat tidak ada COVID-19 senang buat keputusan.

Akan tetapi hari ini dengan kelembapan ekonomi, krisis kesihatan dan sedikit
sebanyak krisis politik pelbagai isu. Maka bagi sedikit masa 18 November, jawatankuasa
teknikal akan memberikan keputusan, cadangan mereka.

Tuan M. Kulasegaran [Ipoh Barat]: Di UK baru mereka naikkan gaji minimum,
baru bulan ini dan...

Datuk Seri M. Saravanan: Saya akan bawa perkara ini...
Tuan M. Kulasegaran [Ipoh Barat]: ...Negara-negara yang makmur.

Datuk Seri M. Saravanan: Selepas dapat keputusan daripada jawatankuasa
teknikal saya akan bawa ke Kabinet dan juga ke Dewan yang mulia ini tetapi saya cukup
bersimpati dengan warga kerja. Kita perlu menaikkan gaji mereka, tidak ada masalah.
Kalau keadaan mengizinkan, kita bersama-sama akan melaksanakan gaji minimum.

Kedua, daripada segi pandangan Yang Berhormat Kapar sasaran RM10,000 itu
saya serahkan kepada Menteri Kewangan untuk menjawab. Selain daripada itu, daripada
segi kenaikan gaji apa yang saya sebut, saya memang bersetuju dengan pandangan Yang
Berhormat Kapar.

Tambahan pula ada soalan luar daripada tajuk, daripada Yang Berhormat
Jelutong Tuan Yang di-Pertua. Ini ialah satu keputusan kerajaan negeri. Itu terpulang
kepada mereka tetapi sebagai individu, sebagai insan yang jaga warga kerja, saya setuju
mungkin dengan penutupan kedai-kedai judi ini ada yang hilang peluang-peluang
pekerjaan. Pertama.

Kedua, ini tidak akan menghapuskan judi. Judi haram akan muncul sebab kita
tidak pernah sempat mengharamkan judi di negara ini. Walaupun ada lesen-lesen, masih
ada judi haram. Ini cuba bayangkan apabila tidak ada kedai, lesen mungkin ia akan
menambahkan.

Ketiga, apabila judi haram ditamatkan, kerajaan akan hilang pendapatan daripada
tax. Inilah— we must be sensitive perkara-perkara seperti ini disebabkan the change of
event will take place.

Tuan Yang di-Pertua, seterusnya izinkan saya meneruskan dengan—
memandangkan ada 16 minit sahaja lagi saya ingin teruskan tanpa gangguan. Kerajaan
juga bersetuju bahawa kadar gaji bagi graduan seharusnya lebih tinggi daripada gaji
minimum. Namun begitu, kadar gaji tersebut hendaklah selaras dengan kemahiran dan
pekerjaan yang dilaksanakan dan bukan semata-mata berdasarkan kepada taraf
akademik supaya kadar gaji tersebut setimpal dengan kemahiran dan produktiviti pekerja.

Kesimpulannya, kerajaan yakin dasar-dasar yang dilaksanakan dapat saling
lengkap-melengkapi untuk memastikan pasaran buruh lebih stabil, hak para pekerja
sentiasa terpelihara dan kerajaan juga akan sentiasa menambah baik inisiatif sedia ada
agar hasrat menjadi negara maju dapat dicapai.

Tuan Yang di-Pertua, menjawab isu yang dibangkitkan oleh Yang Berhormat Port
Dickson mengenai kajian produktiviti dan upah. Sistem upah yang dikaitkan dengan...

Puan Nurul Izzah binti Anwar [Permatang Pauh]: Sedikit Yang Berhormat.
Tuan Yang di-Pertua.
