124 DR.16.11.2021

Puan Hannah Yeoh [Segambut]: Sekarang ini tidak ada orang ambil...

Datuk Seri Rina binti Mohd Harun: ...Namun kita akan ambil maklum untuk
perbincangan lanjut tentang penyelarasan perkara ini.

Tuan Noor Amin bin Ahmad [Kangar]: Sedikit tambahan, Yang Berhormat
Menteri. Juga dalam perkara yang sama, saya ingat kanak-kanak ini ada di banyak tempat
termasuklah juga di sekolah-sekolah swasta, termasuklah sekolah agama rakyat dan
sebagainya. Harap juga kalau ada_cross-ministerial punya consultation itu
dipertimbangkan perkara yang sama.

Datuk Seri Rina binti Mohd Harun: Ya, terima kasih Yang Berhormat Kangar.
Bila kita sebut kanak-kanak ini ia bukan sahaja di bawah Kementerian Pembangunan
Wanita, Keluarga dan Masyarakat tetapi kita ada hampir dekat lima juta yang di bawah
Kementerian Pendidikan, mereka yang bersekolah dan sebagainya tetapi saya ambil
maklum tentang pandangan tadi yang juga di sekolah agama rakyat dan sebagainya.

Okey, seterusnya Yang Berhormat Batu Kawan.
Seorang Ahli: Tidak ada.

Datuk Seri Rina binti Mohd Harun: Seterusnya Tuan Yang di-Pertua, saya ingin
memaklumkan tentang Yayasan Kebajikan Negara. Ini yang menjawab kepada isu yang
dibangkitkan oleh Yang Berhormat Kubang Pasu dan Yang Berhormat Segambut
berkenaan dengan Yayasan Keluarga Malaysia.

Sebagaimana yang kita sedia maklum, Yayasan Keluarga Malaysia ini diletakkan
di bawah Jabatan Perdana Menteri dan kita wajar menyokong usaha kerajaan dalam
membantu keluarga mangsa COVID-19 yang akan dilaksanakan oleh yayasan tersebut.
Seterusnya, saya ingin menjelaskan persoalan yang berkenaan dengan Keluarga
Malaysia sebab Yayasan Keluarga Malaysia ini diletakkan di bawah Jabatan Perdana
Menteri.

Jadi, saya rasa itu sahaja Tuan Yang di-Pertua, sekali lagi saya ingin merakamkan
penghargaan kepada semua Ahli Yang Berhormat yang telah menyuarakan pandangan
serta cadangan, penambahbaikan serta melibatkan kumpulan sasar di bawah
kementerian ini. Kami menghargai segala cadangan dan teguran serta akan mengambil
tindakan sewajarnya berdasarkan input yang diterima.

Kementerian ini akan meneruskan usaha yang proaktif dalam mengendalikan
semua situasi yang dihadapi. Semoga setiap niat dan tugasan kita yang menjaga
kumpulan sasar ini mendapat keberkatan dan balasan yang baik Allah SWT. Sekian.
Wabilahitaufik walhidayah, wassalamualaikum warahmatullahi wabarakatuh.

Tuan Yang di-Pertua: Waalaikumussalam. Terima kasih Yang Berhormat
Menteri. Sebelum saya tangguhkan Mesyuarat, saya hendak maklumkan bahawa ujian
antigen kita esok ialah akan diadakan di Dewan Serbaguna sebab Dewan Bankuet akan
digunakan untuk Majlis Sambutan Hari Kanak-kanak Sedunia, esok. So, harap maklum
semua.

Ahli-ahli Yang Berhormat semua, Mesyuarat Dewan hari ini ditangguhkan
sehingga jam 10 pagi esok hari Rabu, 17 November 2021.

Assalamualaikum warahmatullahi wabarakatuh, salam sejahtera semua.

[Dewan ditangguhkan pada pukul 7.26 malam]
