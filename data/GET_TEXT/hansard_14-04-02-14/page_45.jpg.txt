DR.16.11.2021 35

termasuk juga kita lihat bagaimana kita hendak menyeragamkan daripada segi airspace
requirement kerana Butterworth itu juga digunakan untuk tujuan ketenteraan dan terlalu
dekat dengan KSP dan Pulau Pinang pun sudah merupakan satu lapangan terbang yang
agak sibuk.

Jadi, kita sepertimana saya dah jawab tiga kali dalam Dewan ini, priority kita dalam
konteks kalau dia adalah compliment kepada Pulau Pinang, Pulau Pinanglah patut
dijadikan sebagai satu tempat yang mana mereka pernah mencapai tahap tepu dari segi
keperluan ataupun penumpang yang dijanakan untuk setahun.

Jadi, dalam kes ini MPFN hanya memberi satu kelulusan dasar untuk mereka
merancang. Akan tetapi masih tertakluk kepada syarat-syarat seperti mana yang saya
nyatakan tadi. Aerodrom yang ini belum lagi kita berikan. Jadi, kelulusan akhir daripada
kementerian ini akan mencakupi semu aspek teknikal sepertimana yang telah saya
huraikan. Jadi, prosesnya agak panjang.

Saya rasa setakat ini pendirian kita ialah kita kena meyakinkan kepada semua
pihak bahawa ia benar-benar ada penumpang, benar-benar ada cargo load yang boleh
dibawa. Terima kasih.

Dato’ Seri Utama Haji Mukhriz Tun Dr. Mahathir [Jerlun]: Yang Berhormat
Ayer Hitam mungkin lebih arif daripada saya mengenai lapangan terbang. Akan tetapi
saya difahamkan bahawa sekiranya ada jumlah pesawat yang mendarat di lapangan
terbang tentunya pesawat yang membawa penumpang selalu diberikan keutamaan
berbanding dengan kargo. Itu sebabnya kita dapati bahawa jumlah pendaratan pesawat
kargo di Pulau Pinang makin menurun.

Di peringkat awal cadangan untuk membina KXP tujuannya ialah untuk kargo
sahaja, tidak disebut mengenai penumpang. Tujuannya ialah untuk menampung
keperluan di kawasan zon utara di mana kita dapati bahawa kilang-kilang yang berdekatan
dengan Lapangan Terbang Antarabangsa Pulau Pinang pun terpaksa freight melalui
lebuh raya kita ke KLIA untuk tujuan penerbangan ke luar negara.

01220

Jadi itu sebabnya kita cadangkan di peringkat awal supaya lapangan terbang KXP
ini merupakan sebuah lapangan terbang kargo. Jadi adakah dirasakan bahawa Pulau
Pinang masih boleh menampung jumlah keperluan pihak industri di kawasan tersebut?

Datuk Seri Ir. Dr. Wee Ka Siong: Terima kasih Yang Berhormat Jerlun. Kalau
tidak silap saya keperluan yang pernah tercapai oleh lapangan terbang Pulau Pinang
untuk kargo mereka pernah handle sehingga 260 ribu tan setahun, tetapi kapasitinya
hampir 370 ribu tan. Ini untuk kes Lapangan Terbang Antarabangsa Pulau Pinang.

Saya bagi satu contoh lagi kalau di KLIA setakat ini satu juta atau lebih sedikit
daripada satu juta tan yang dibawa tetapi kalau kita buat unjuran yang tidak realistik
mengatakan berjuta-juta boleh dibawa maka ia akan menjadi satu tanda tanya daripada
mana datangnya sumber-sumber ini. Itu pertama.

Kedua, kita kena melihat unjuran ini kenalah berdasarkan kepada siapa yang ingin
terbang ke sini. Baik untuk penumpang ataupun pesawat yang membawa kargo. Jadi kita
kena lihat daripada segi teknikal secara profesional apakah yang diunjurkan ini tepat.

Kedua, berdasarkan kajian- kajian ini berdasarkan banyak andaian tentang
bagaimana kita hendak buat verifikasi terhadap data-data ini. Di bawah Kementerian
Pengangkutan kita ada cara untuk kita hendak buat verifikasi tetapi kita sedia mendengar
pandangan mereka, laporan yang disediakan oleh pakar dan kita akan challenge juga kita
nampak- kalau unjuran sebelum ini agak besar yang mana di Malaysia pun tidak ada satu
airport dapat capai.

Jadi, adakah di tempat Kulim ini, kita dapat mencapai. Kita tidak mahu banyak
melaporkan untuk satu buah lapangan terbang akhirnya kita tidak dapat menjadikan ia
satu hab penerbangan untuk kargo. Jadi kita kena berwaspada dan sebab itu saya kata
dua aspek iaitu penumpang dan kargo. Ini kena lihat secara objektif dan kita buat
keputusan apabila semua data itu diperoleh dan dapat meyakinkan kementerian.
