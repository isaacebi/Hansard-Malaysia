DR.16.11.2021 83

mereka lebih faham dan fasih dengan keadaan environment di Sabah dan siapakah
mereka ingin memberi MM2H.

Ini kenyataan telah dikeluarkan oleh Timbalan Ketua Menteri Sarawak ataupun
Menteri Pelancongan Sarawak dan juga adanya beberapa cadangan yang sama di Sabah
juga bahawa MM2H ini patutnya dikendalikan di Sabah kerana ia punya keadaan hanya
diketahui oleh Sabah dan Sarawak. Terima kasih.

Tuan Syed Ibrahim bin Syed Noh [Ledang]: Tuan Yang di-Pertua, Yang
Berhormat Menteri. Saya hendak bangkitkan tentang infrastruktur. Adakah Yang
Berhormat Menteri akan sebutkan tentang infrastruktur? Tadi ada sebut sedikit tetapi saya
tidak dengar penjelasan lanjut. Ada nanti selepas ini berkenaan dengan infrastruktur balai
polis dan pondok polis?

Dato’ Seri Hamzah bin Zainudin: Terima kasih kepada Yang Berhormat
Penampang. Saya hendak jelaskan, MM2H ini adalah sesuatu polisi yang telah pun dibuat
oleh kerajaan keseluruhannya. Walau bagaimanapun, untuk Sabah dan Sarawak
memang kita selalu membincangkan perkara ini dan sesuatu polisi untuk negara
seharusnya satu polisi manakala yang lain itu adalah sesuatu yang kita bagi exceptions
yang tertentu yang akan kita bincangkan bersama dengan kerajaan negeri.

Untuk Yang Berhormat Ledang mempersoalkan tentang infrastruktur tadi, telah
pun saya maklumkan kalau ada apa-apa yang Yang Berhormat Ledang mahukan, boleh
bertanya tulis dengan saya, insya-Allah saya akan jawab kemudian nanti.

Yang Berhormat Ipoh Barat pula telah bertanyakan mengenai perancangan
kementerian untuk melanjutkan tempoh pelan rekalibrasi selepas tarikh 31 Disember
2021. Sebagaimana Ahli Yang Berhormat sedia maklum, Kementerian Dalam Negeri
masih kekal dengan keputusan semasa kerajaan berhubung pelaksanaan pelan
rekalibrasi pendatang asing tanpa izin iaitu sehingga 31 Disember 2021.

Ini adalah kerana PATI dan majikan telah diberikan ruang dan masa yang
mencukupi untuk berada di Malaysia dengan cara yang sah sejak pelaksanaan pelan
rekalibrasi PATI bermula pada 16 November 2020. Operasi penguatkuasaan secara
berterusan akan dilaksanakan bagi menahan PATI dan majikan yang masih melanggar
Akta dan Peraturan-peraturan Keimigresenan yang sedang berkuat kuasa.

Kementerian ini juga sedar bahawa penutupan sempadan negara serta
penangguhan sementara penggajian pekerja asing baharu sejak Perintah Kawalan
Pergerakan dilaksanakan pada 18 Mac 2020 telah memberi kesan negatif ke atas
pengoperasian industri dan ekonomi secara keseluruhannya. Bagi menampung keperluan
tenaga kerja asing khususnya dalam sektor dan subsektor yang tidak mendapat menarik
minat tenaga kerja tempatan, kerajaan telah merangka program rekalibrasi tenaga kerja
sebagai salah satu komponen pelan_ rekalibrasi PATI agar majikan dapat
meregularisasikan PATI serta menggajikan mereka dengan cara yang sah.

01700

Pendekatan ini secara tidak langsung dapat menyokong usaha kerajaan untuk
memulihkan ekonomi negara. Walau bagaimanapun, kerajaan tidak sesekali akan
berkompromi dengan elemen keselamatan negara. Oleh sebab itu, antara syarat-syarat
penyertaan RTK, PATI mestilah belum didakwa di mahkamah atau dijatuhkan hukuman
atas kesalahan imigresen di samping bebas daripada sebarang kes jenayah lain selain
daripada kesalahan imigresen.

Tuan Ma’mun bin Sulaiman [Kalabakan]: Sedikit Yang Berhormat Menteri.
Timbalan Yang di-Pertua [Dato’ Mohd Rashid Hasnon]: Okey.

Tuan Ma’mun bin Sulaiman [Kalabakan]: Kalabakan. Ya seperti yang saya
bahas dalam perbahasan saya baru-baru ini, saya ada meminta agar Yang Berhormat
Menteri memberi sedikit kelonggaran agar PTI, PATI yang ditangkap ditahan di pusat
tahanan sementara diberikan dokumen sewajarnya agar dapat bekerja. Oleh sebab
mereka ini adalah pekerja ladang. Pekerja ladang yang ditangkap dan ditempatkan di
pusat tahanan sementara.
