DR.16.11.2021 27

7. Dato’ Sri Hasan bin Arifin [Rompin] minta Menteri Perusahaan Perladangan
dan Komoditi menyatakan apakah status semasa sekatan dan kempen anti minyak kelapa
sawit oleh Kesatuan Eropah (EU) terhadap minyak sawit Malaysia. Nyatakan jumlah
terkini eksport minyak kelapa sawit negara serta kemampuan negara dalam menampung
keperluan minyak kelapa sawit di pasaran dunia.

Menteri Perusahaan, Perladangan dan Komoditi [Datuk Dr. Hajah Zuraida
binti Kamaruddin]: A/hamdulillah, terima kasih Yang Berhormat Rompin di atas soalan.
Tuan Yang di-Pertua, Yang Berhormat Rompin bertanya tentang apakah status semasa
sekatan dan kempen anti minyak kelapa sawit oleh Kesatuan Eropah (EU) terhadap
minyak Sawit Malaysia. Menyatakan jumlah terkini eksport minyak kelapa sawit negara
serta kemampuan negara dalam menampung keperluan minyak kelapa sawit di pasaran
dunia.

Ketika ini, isu mengenai EU mengambil tindakan kepada negara kita mengenai
kegunaan tanah. Risiko kegunaan tanah penanaman kelapa sawit. Jadi, EU menganggap
bahawa berapa andaian-andaian yang telah diterima dan laporan-laporan yang tidak
berasas telah diterima dan membuat andaian bahawa Malaysia tidak mengikut syarat-
syarat yang telah diberikan dari segi penggunaan tanah kelapa sawit iaitu isu-isu
mengenai penanaman semula. Isu-isu mengenai deforestation.

Jadi untuk ini, Kerajaan Malaysia telah membuat keputusan untuk mengambil
tindakan undang-undang terhadap EU pada 1 Julai 2020.

01150

Pada Mac — pada 15 Januari 2021, Malaysia telah memfailkan tindakan undang-
undang di bawah Dispute Settlement Mechanism di bawah WTO ya. Nombor kes kita
merupakan Dispute Settlement 600. Lanjutan daripada itu, satu consultancy telah
diadakan di antara Malaysia dengan EU pada 17 Mac 2021.

Ini tidak dapat apa-apa persetujuan dan insya-Allah ini akan dilanjutkan
pendengaran ini pada hujung Januari 2022. So, jadi insya-Allah saya akan menghadiri
sesi ini untuk membentangkan fakta-fakta yang lebih tepat yang harus kita bentangkan
kepada EU kerana andaian-andaian yang mereka dapat itu adalah tidak benar tentang
polisi-polisi yang dijalankan dan yang telah dilaksanakan di dalam negara kita.

Ini kerana negara kita ada polisi kita tersendiri jadi EU tidak boleh impose apa
yang mereka kehendaki selagi kita dapat menepati apa yang telah diberikan garis
panduan. Jadi kita tidak mahu buli tactics ini digunakan kepada negara kita. Oleh sebab
itu, kita bukan negara calang-calang.

Malaysia melaksanakan SDG, melaksanakan ESG dan ini telah kita laksanakan
di mana threshold untuk kegunaan tanah hutan untuk tanaman kelapa sawit adalah seluas
RM6.5 juta hektar. Jadi di situ ada panduan yang mana setiap kali tanaman kelapa sawit
itu dituai dan harus digantikan balik dan ia akan dibuat daripada sistem penggiliran dan
sebagainya.

Jadi ini amat terkawal dan kita ada kita punya sistem sendiri yang mana mereka
telah menerima reports yang tidak berasas dan tidak ada qualification dan tidak ada
kuantiti, tidak quantified. Jadi, ini harus kita bawa ke tengah ke sidang yang akan datang
pada Januari 2022 insya-Allah untuk memastikan bahawa EU mendapat maklumat yang
lebih tepat. Terima kasih.

Tuan Yang di-Pertua: Yang Berhormat soalan tambahan pertama.

Dato’ Sri Hasan bin Arifin [Rompin]: Terima kasih Yang Berhormat Menteri.
Semasa Malaysia mengeksport getah utama negara, pusat penyelidikan getah di London
daripada segi akalnya tidaklah munasabah dibuat di London. Apa salahnya pusat
penyelidikan kelapa sawit ini dibuat di Eropah juga sama ada di Germany ataupun di
Perancis dengan employ saintis-saintis di kalangan orang Eropah itu sendiri. Jadi
kebaikan-kebaikan kelapa sawit ini dapat dinyatakan dengan lebih terperinci jika pusat
penyelidikan kelapa sawit itu berada di Eropah.
