80 DR.16.11.2021

Dato’ Mansor bin Othman: Terima kasih Yang Berhormat Jelutong, saya cukup
ini — oleh sebab saya pun Pulau Pinang juga, Yang Berhormat Jelutong.

Datuk Rozman bin Isli [Labuan]: Yang Berhormat Menteri, Labuan.

Dato’ Mansor bin Othman: Labuan.

Datuk Rozman bin Isli [Labuan]: Mohon penjelasan mengenai banjir di Labuan.
Tuan Yang di-Pertua: Labuan sudah terlepas kapal terbang...

Dato’ Mansor bin Othman: Labuan kita sudah terlepas tadi Yang Berhormat
Labuan. Boleh saya jawab dengan bertulis Yang Berhormat Labuan? Panjang juga
jawapan untuk Yang Berhormat Labuan.

Datuk Rozman bin Isli [Labuan]: Okey, terima kasih dan juga bekalan air.

Dato’ Mansor bin Othman: Ya, ya. /nsya-Allah, we will give you secara bertulis.
Yang Berhormat Parit ada tidak? Tidak ada. Yang Berhormat Padang Serai tidak ada,
Yang Berhormat Sri Gading tidak ada, Yang Berhormat Balik Pulau tidak ada, Yang
Berhormat Bukit Gantang tidak ada, Yang Berhormat Tangga Batu tidak ada, Yang
Berhormat Bentong tidak ada. lItu sahaja Tuan Yang di-Pertua. Saya ingat saya
memenuhi masa dengan baik, yang lain-lain itu kita akan jawab secara bertulis. Terima
kasih Tuan Yang di-Pertua.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Beaufort tadi? Tidak jadi? Saya ada sini sahaja.

Dato’ Mansor bin Othman: Yang Berhormat Beaufort tadi terlepas Yang
Berhormat. Boleh saya ulang balik Tuan Yang di-Pertua? Kalau Tuan Yang di-Pertua
izinkan, boleh tidak saya jawab secara bertulis, kita akan bagi secara bertulis.

Tuan Yang di-Pertua: Jawab bertulis Yang Berhormat. Sudah lebih 20 minit.

Datuk Zakaria bin Mohd. Edris @ Tubau [Libaran]: Libaran adakah tadi?
Libaran pun ada.

Dato’ Mansor bin Othman: Saya jawab secara bertulis, terima kasih Tuan Yang
di-Pertua. Yang Berhormat Beaufort saya akan bagi jawapan bertulis. Terima kasih Tuan
Yang di-Pertua.

Tuan Yang di-Pertua: Saya dan Setiausaha Dewan Rakyat dan Menteri Undang-
undang duduk bersekali dan kita pastikan setiap kementerian dan kita pastikan masa yang
saya bagi untuk mereka tepat, supaya Yang Berhormat Menteri-Yang Berhormat Menteri
boleh hadir, pihak kementerian dan staf pun boleh hadir sebab saya tahu mereka sibuk.

Jadi kalau kita tidak ikut time itu maka saya rasa tidak berapa adillah kepada Yang
Berhormat Menteri yang terpaksa menunggu, staf-staf kementerian yang terpaksa
postpone mesyuarat dan sebagainya. Okey, saya hendak jemput Yang Berhormat
Menteri bagi Kementerian Dalam Negeri sekarang. Silakan.

4.48 ptg.

Menteri Dalam Negeri [Dato’ Seri Hamzah bin Zainudin]: Terima kasih Tuan
Yang di-Pertua. Saya mengambil kesempatan ini ingin mengucapkan tahniah atas
anugerah gelaran Tan Sri pada Tuan Yang di-Pertua.

Tuan Yang di-Pertua: Terima kasih.

Dato’ Seri Hamzah bin Zainudin: Saya ingin mengucapkan ribuan terima kasih
kepada 26 orang ahli Yang Berhormat yang telah mengambil bahagian dalam perbahasan
Belanjawan 2022 di Dewan yang mulia ini dari 1 hingga 11 November 2021 yang antara
lain telah menyentuh portfolio KDN selaras dengan tema Keluarga Malaysia, Makmur
Sejahtera.

Saya akan menggulung perbahasan tersebut berdasarkan isu-isu yang telah
dibangkitkan oleh Ahli-ahli Yang Berhormat. Pembangunan infrastruktur dan kebajikan.
