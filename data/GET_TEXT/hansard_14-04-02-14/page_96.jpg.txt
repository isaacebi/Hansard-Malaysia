86 DR.16.11.2021

Tentang isu keselamatan. Merujuk kepada pertanyaan Yang Berhormat Bintulu
mengenai tindakan penguatkuasaan oleh Agensi Penguatkuasaan Maritim Malaysia
terhadap bot nelayan tempatan yang ditahan oleh kapal penguatkuasaan asing, APMM
akan menilai dan meneliti kesahihan laporan yang diterima berhubung bot nelayan
tempatan yang ditahan oleh penguat kuasa asing bagi memastikan lokasi yang dilaporkan
itu berada di dalam perairan zon ekonomi atau Zone Economy Exclusive Malaysia (ZEE).
APMM juga menasihati agar kesemua bot nelayan memasang Automatic Identification
System (AIS) bagi memudahkan pihak APMM mengesan dan mengesahkan kedudukan
lokasi seterusnya untuk dapat kita berunding dengan pihak penguat kuasa asing terbabit.
la juga dapat membantu kerajaan bagi mengeluarkan nota bantahan diplomatik sekiranya
terbukti bot nelayan tempatan ditahan di perairan Malaysia.

Timbalan Yang di-Pertua [Dato’ Mohd Rashid Hasnon]: Yang Berhormat
Bintulu tidak ada dalam Dewan.

Dato’ Seri Hamzah bin Zainudin: APMM akan mengambil tindakan dengan
mengatur gerakan aset yang berada di lokasi terhampir ke lokasi kejadian. Sekiranya
penahanan berlaku di kawasan bertindih bagi kedua-dua buah negara dan rundingan
untuk melepaskan bot akan dilaksanakan.

01710

Sekiranya kes melibatkan penguat kuasa dari Indonesia, platform perjanjian
persefahaman Malaysia — Indonesia berkaitan The Common Guidelines Concerning
Treatment of Fishermen by Maritime Law Enforcement Agencies of Malaysia and The
Republic of Indonesia dated 27 January 2012 atau lebih dikenali sebagai Perjanjian Bali
2012 akan dirujuk bagi membolehkan rundingan dilaksanakan secara saksama.

Yang Berhormat Kota Raja dan Yang Berhormat Puchong pula telah
membangkitkan berkenaan pendedahan mantan Ketua Polis Negara mengenai kartel
polis dan dakwaan oleh sebuah akaun Twitter dan Telegram Edisi Siasat berhubung isu
pembelian pangkat PDRM. Berkenaan dakwaan wujud kartel dalam PDRM, siasatan
dalaman telah dilakukan oleh PDRM dan didapati tiada kartel sebagaimana yang
dinyatakan tersebut. Walau bagaimanapun bagi memastikan ketelusan, perkara ini
dibawa kepada Suruhanjaya Integriti Agensi Penguatkuasaan (SIAP) untuk meneruskan
siasatan.

Datuk Ignatius Darell Leiking [Penampang]: Di MACC pun sama kan? They
have cartel also di MACC, BPR.

Dato’ Seri Hamzah bin Zainudin: Ini kita jawab untuk PDRM dahulu.

Tuan Ramkarpal Singh a/l Karpal Singh [Bukit Gelugor]: Boleh saya tanya
Yang Berhormat Menteri. Boleh saya tanya...

Dato’ Seri Hamzah bin Zainudin: Berhubung isu pembelian pangkat dalam
PDRM. Pihak Jabatan Integriti dan Pematuhan Standard (JIPS) telah selesai menjalankan
siasatan dari sudut tatatertib dan mendapati isu ini tidak berlaku. Semua urusan kenaikan
pangkat dilaksanakan menerusi prosedur yang betul.

Selain itu, ingin saya tegaskan segala isu yang dibangkitkan oleh mana-mana
pihak akan diberikan penelitian yang sewajarnya berdasarkan laporan yang dibuat oleh
pengadu.

Tuan Ramkarpal Singh a/l Karpal Singh [Bukit Gelugor]: Boleh saya tanya?

Dato’ Seri Hamzah bin Zainudin: Walau bagaimanapun, mana-mana isu yang
dibangkitkan tanpa butiran pengadu tidak akan dilayan. Budaya fitnah membentuk
persepsi buruk tanpa bertanggungjawab terhadap isu yang ditimbulkan merupakan satu
perbuatan yang sangat tidak bertanggungjawab. Tindakan akan diambil berdasarkan
laporan polis yang bersandarkan kepada maklumat dan aduan sahih sahaja, yang bukan
dalam bentuk surat layang, sama ada secara fizikal ataupun digital.

Tuan Ramkarpal Singh a/l Karpal Singh [Bukit Gelugor]: Boleh saya tanya
berkaitan dengan— Yang Berhormat Menteri, saya ambil maklum jawapan Yang
Berhormat Menteri bahawa satu siasatan telah pun dibuat dan didapati tiada kartel dan
