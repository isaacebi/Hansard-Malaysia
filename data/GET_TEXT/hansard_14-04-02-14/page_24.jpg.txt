14 DR.16.11.2021

Datuk Seri Jalaluddin bin Alias: Yang Berhormat Batu, saya hendak detailkan,
2019 kita ada 1,543 orang pemohon rumah PPR yang berminat untuk menyewa. Tahun
2020 melonjak 6,922 orang pemohon ini mungkin kerana mereka kehilangan pendapatan,
kehilangan tempat tinggal dan kehilangan kemudahan untuk mereka meneruskan
penyewaan di rumah-rumah yang telah mereka sedia ada.

Tahun 2021, sebanyak 1,673, iaitu 10,178 tetapi daripada 10,178 ini, yang layak
1,654. Kenapakah jumlahnya kecil? Oleh sebab mereka yang memohon tidak mempunyai
kelayakan untuk menyewa PPR ini. Apakah syaratnya? Dia mesti berkahwin, Tuan Yang
di-Pertua. Yang bujang tidak layak. Mesti warganegara Malaysia, pendatang tidak layak.

Kemudian dia mesti menetap dalam lingkungan 35 kilometer radius Wilayah
Persekutuan Kuala Lumpur dan yang penting sekali Tuan Yang di-Pertua ialah mereka ini
mesti berpendapatan RM3,000 ke bawah, itu kelayakan kerana itu kelayakan yang kita
beri pertimbangan 1,654 orang sahaja.

Kedua Tuan Yang di-Pertua, selain daripada penguatkuasaan yang kita jalankan
yang saya sudah sebut tadi, kita akan buat penguatkuasaan secara berkala. Tidak ada
kompromi, Tuan Yang di-Pertua. Bila kita dapati sub/et, kita akan rampas unit ini. Kalau
kita dapati dia tidak tinggal, kita akan rampas. Kalau kita dapati ketua penyewanya terlibat
dadah, maksiat, terlibat dengan aktiviti-aktiviti yang melanggar peraturan dan juga
undang-undang negara, kita akan rampas. Kalau dia tidak tinggal pun, kita akan rampas.

Tindakan ini adalah secara berterusan yang dijalankan oleh _pihak
penguatkuasaan yang dalam data kita 350 unit pada setiap tahun boleh kita buat
penguatkuasaan ini untuk kita tawarkan kepada pemohon-pemohon yang sedang dalam
Senarai Menunggu, Tuan Yang di-Pertua. Terima kasih.

Tuan Steven Choong Shiau Yoon [Tebrau]: Boleh Tuan Yang di-Pertua?
Soalan tambahan.

Puan Hannah Yeoh [Segambut]: Soalan tambahan?
Tuan Steven Choong Shiau Yoon [Tebrau]: Soalan tambahan dari ...
Puan Hannah Yeoh [Segambut]: Ini di Wilayah, ini di Wilayah. Segambut.

Timbalan Yang di-Pertua [Dato' Mohd Rashid Hasnon]: Baik, saya bagi
peluang satu lagi Yang Berhormat Segambut.

Puan Hannah Yeoh [Segambut]: Terima kasih. Soalan saya kepada Yang
Berhormat Timbalan Menteri, adakah kerajaan akan mengkaji semula syarat bahawa
hanya pemohon yang telah berkahwin boleh memohon rumah PPR ini kerana sekarang
ini ada banyak golongan yang tidak berkahwin dan mereka tidak ada penjaga untuk
membantu mereka. Jadi golongan gelandangan semakin bertambah kerana mereka tidak
ada penjaga dan mereka tidak dapat apply PPR. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Segambut. Sila, Yang Berhormat Timbalan Menteri.

Datuk Seri Jalaluddin bin Alias: Yang Berhormat Segambut, terima kasih.
#1100

Syarat kita ialah telah berkahwin Yang Berhormat Segambut. Namun ada kes-
kes tertentu yang telah kita tawarkan dia menjadi duda atau janda ketika menduduki
rumah PPR itu. Tentunya kes-kes ini mempunyai pertimbangan kemanusiaan di dalam
kita meneruskan penyewaan ini ataupun menamatkan penyewaan. Ini adalah bergantung
kepada keadaan dan kes-kes yang tertentu untuk kita kaji dari semasa ke semasa.

Akan tetapi syarat permohonan untuk kita beri pada awal itu mesti kahwin. Bujang
tidak boleh atau yang tidak berkahwin itu tidak boleh, dia mesti berkahwin. Akan tetapi
dalam proses menduduki ini, kalau berlaku keseorangan semula, itu bergantung kepada
pertimbangan kemanusiaan yang akan dijalankan di dalam Mesyuarat Jawatankuasa
Pemilihan dan Jawatankuasa Tindakan bagi setiap rumah PPR ini. Terima kasih Yang
Berhormat Segambut.
