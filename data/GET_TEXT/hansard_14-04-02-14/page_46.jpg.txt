36 DR.16.11.2021

Jadi pihak MAVCOM akan melihat daripada segi penumpang dan kita juga melihat
daripada segi cargo need. Memang data-data ini ada pada kita dan kita melihat kalau di
Pulau Pinang masih belum mencapai maka kita akan tengok sama ada, betulkah yang
dijana oleh pembangunan yang ada di sekitar ini dapat membawa /oad yang begitu besar
sekali seperti mana yang diunjurkan? Jadi saya rasa dalam kes ini kita memang objektif.
Terima kasih.

Yang Berhormat Lanang amat prihatin terhadap isu harga tiket penerbangan dari
Sabah dan Sarawak...

Tuan Lim Guan Eng [Bagan]: [Bangun]
Datuk Seri Ir. Dr. Wee Ka Siong: Sila.

Tuan Lim Guan Eng [Bagan]: Berkaitan dengan Lapangan Terbang
Antarabangsa Pulau Pinang. Mengapakah pihak Kementerian Pengangkutan tidak
meneruskan cadangan asal oleh kerajaan sebelum ini untuk membenarkan MAHB
membuat projek pembesaran Lapangan Terbang Antarabangsa Pulau Pinang di mana
kita lihat penumpang pun telah melebihi kapasiti yang asal? Bukankah ini masanya kerana
apabila kita buat projek pembesaran ia memerlukan sekurang-kurangnya tiga tahun untuk
siap. Bukankah projek ini harus dijalankan sekarang supaya apabila sektor pelancongan
pulih- dijangka pulih tahun 2023, dan masa itu sekurang-kurangnya dapat menampung
sektor pelancongan yang menjadi salah sumber utama untuk negeri Pulau Pinang.

Datuk Seri Ir. Dr. Wee Ka Siong: Terima kasih Yang Berhormat, sebenarnya
saya ingin menerangkan apa yang berlaku ialah selepas saya menjadi Menteri, pada hari
kelapan sudah berdepan dengan PKP. Saya sendiri semak dengan apa juga projek yang
telah dirancang oleh MAHB.

Terus terang saya hendak beritahu, untuk kos pengoperasian 39 buah lapangan
terbang memerlukan jumlah RM140 juta sebulan. Dalam keadaan passenger services
charge (PSC) kita hanya dikenakan ke atas penumpang yang keluar dari Malaysia.
Bermaksud repatriation dari luar negara balik ke Malaysia kita satu sen pun kita tidak
terima.

Bayangkan dalam tempoh 20 bulan iaitu hampir dua tahun dan apa yang kita
terima itu sangat berkurangan. Jadi saya hendak beritahu kepada Dewan yang mulia ini
sebenarnya kita juga menghadapi masalah daripada segi aliran tunai bagi MAHB untuk
mereka hendak maintaining airports. Perlu kita maintain- kita tidak pun retrench ataupun
memecat mana-mana orang.

Jadi setakat ini hampir lebih daripada RM2 bilion telah dibelanjakan untuk ini.
Betul, sekiranya keadaan ideal dan apabila berlakunya kita ada aliran tunai yang kuat,
maksudnya ia tidak menjadi masalah. Akan tetapi, apabila berdepan dengan situasi
sebulan RM140 juta maka menjadi satu tekanan besar kepada mereka.

Jadi cadangan itu masih ada tetapi untuk diimplementasikan pada waktu ini
merupakan satu kekangan daripada segi kewangan. Jadi saya biarlah berterus terang
kalau boleh kita hendak mempercepatkan. Kita berharap dengan adanya_ sektor
penerbangan ini kita dapat buka dan dijangkakan kalau ikut IATA ialah balik kepada /evel
pre-COVID-19 maka 2024 paling awal.

Jadi dalam kes ini NASP sedang dijalankan. Pada waktu yang sama kita bagi
prioriti kepada projek. Kita tahu daripada kapasiti 6.5 million passengers per year dan
menjangkau 8.5 million- betul. KK pun sudah mencapai ketepuan seperti mana yang kita
tahu. Kita melihat potensi itu agak besar.

Jadi, perkara ini akan diambil maklum dan apabila ada aliran tunai yang lebih cair
ia akan dapat dipertimbangkan tetapi NASP sedang berjalan. Saya rasa kita bagi sedikit
tempoh NASP, dan bila kita hendak buat prioriti itu kita boleh cepatkan, okey.

Yang Berhormat Lanang sebut fasal...
Tuan Lim Guan Eng [Bagan]: [Bangun]
Datuk Seri Ir. Dr. Wee Ka Siong: Ya.
