30 DR.16.11.2021

perbahasan Belanjawan 2022 di Peringkat Dasar dan selepas itu Majlis
Mesyuarat akan ditangguhkan sehingga jam 10.00 pagi, hari Rabu, 17
November 2021”.

Tuan Yang di-Pertua: Terima kasih Yang Berhormat Menteri. Ada yang
menyokong?

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Tuan Yang di-Pertua, saya menyokong.

Tuan Yang di-Pertua: Terima kasih Yang Berhormat. Ahli-ahli Yang Berhormat,
sekarang saya kemukakan masalah kepada Majlis untuk diputuskan. Masalahnya ialah
usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

Tuan Yang di-Pertua: Silakan Yang Berhormat.

Menteri Perdagangan Dalam Negeri dan Hal Ehwal Pengguna [Dato Sri
Alexander Nanta Linggi]: Tuan Yang di-Pertua, terlebih dahulu izinkan saya
mengucapkan setinggi syabas dan tahniah kepada Tuan Yang di-Pertua atas kejayaan
dikurniakan Anugerah Darjah Panglima Setia Mahkota sempena Hari Keputeraan Rasmi
Yang di-Pertuan Agong baru-baru ini.

Tuan Yang di-Pertua: Terima kasih Yang Berhormat.
Dato Sri Alexander Nanta Linggi: Tahniah.

Tuan Yang di-Pertua: Terima kasih.

RANG UNDANG-UNDANG DIBAWA KE DALAM MESYUARAT

RANG UNDANG-UNDANG KAWALAN BEKALAN
(PINDAAN) 2021

Bacaan Kali Yang Pertama

Rang undang-undang bernama suatu akta untuk meminda Akta Kawalan Bekalan
1961; dibawa ke dalam Mesyuarat oleh Menteri Perdagangan Dalam Negeri dan Hal
Ehwal Pengguna [Dato Sri Alexander Nanta Linggi]; dibacakan kali yang pertama; akan
dibaca kali kedua pada Mesyuarat ini.
