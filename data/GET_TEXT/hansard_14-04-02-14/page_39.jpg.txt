DR.16.11.2021 29

program biodiesel yang mereka telah buat by 27 and 30. But Malaysia kita bukan tak fokus,
kita buat biodiesel 20 tetapi tidaklah begitu agresif.

Ini kerana subsidi kita adalah kepada minyak petroleum. subsidi Indonesia adalah
kepada sawit jadi mereka boleh melaksanakan program itu lebih rancak. Akan tetapi saya
kira Malaysia mungkin tidak ada lagi berniat untuk buat sekatan kerana permintaan crude
oil kita sangat memberangsangkan dan ia mendatangkan hasil yang lumayan walaupun
dalam keadaan pandemik ini. Terima kasih.

Tuan Yang di-Pertua: Terima kasih. Yang Berhormat Pokok Sena, sekejap ya.

Dato’ Mahfuz bin Haji Omar [Pokok Sena]: Ya. Terima kasih, isu boikot minyak
kelapa sawit ini di Melaka, PN boikot BN, BN boikot PN... [Tepuk] Cukup, itu kan berlaku.

Tuan Yang di-Pertua: Itu bukan kelapa sawit ya.

Dato’ Mahfuz bin Haji Omar [Pokok Sena]: Baik, saya hendak minta penjelasan
daripada Yang Berhormat Menteri, kerajaan pernah pada Januari yang lalu menyatakan
untuk mengupah firma advokasi untuk menjalankan kempen di Eropah. Jadi saya hendak
minta penjelasan apa status progress terkini dan jumlah kos untuk kita lantik firma ini?

Tuan Yang di-Pertua: Yang Berhormat Pokok Sena, kelapa sawit tak bertanding
di Melaka.

Datuk Dr. Hajah Zuraida binti Kamaruddin: Yang Berhormat Pokok Sena boleh
bawa logo kelapa sawitlah. [Ketawa] Okey jadi apa yang diperlukan oleh Yang Berhormat
Pokok Sena tadi saya tidak ada maklumat daripada segi angka cuma memang kita harus
melihatkan perkara ini.

Saya dalam peringkat kementerian telah merombak dan restructure cara-cara kita
membanteras anti sawit kempen ini dan juga cara-cara kita memasarkan komoditi kita.
Jadi dalam perancangan untuk memastikan bahawa satu efektif, satu mekanisme yang
lebih efektif dan berkesan dapat kita laksanakan. Terima kasih.

Dato’ Mahfuz bin Haji Omar [Pokok Sena]: Boikot BN dulu. [Ketawa]

Tuan Yang di-Pertua: Maaf. Hari ini kita cuma dapat cover tujuh soalan. Minta
maaf sebab banyak soalan tambahan. Yang Berhormat semua, sekarang tamatlah sesi
untuk waktu pertanyaan-pertanyaan bagi jawab lisan pada hari ini. Terima kasih semua.
Usul menteri silakan.

[Sesi Pertanyaan-pertanyaan bagi Jawab Lisan tamat]

21200
USUL
WAKTU MESYUARAT DAN URUSAN DIBEBASKAN
DARIPADA PERATURAN MESYUARAT
12.00 tgh.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Tuan Yang di-Pertua;

“Mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan ditangguhkan
sehingga selesai giliran nombor sembilan kementerian iaitu Kementerian
Pengangkutan; Kementerian Sumber Manusia; Kementerian Pertanian
dan Industri Makanan; Kementerian Alam Sekitar dan Air; Kementerian
Dalam Negeri; Kementerian Perdagangan Dalam Negeri dan Hal Ehwal
Pengguna; Kementerian Perusahaan Perladangan dan Komoditi;
Kementerian Pengajian Tinggi dan Kementerian Pembangunan Wanita,
Keluarga dan Masyarakat seperti Nombor 6 hingga Nombor 14 dalam
susunan giliran Yang Berhormat Menteri-menteri menjawab ke atas
