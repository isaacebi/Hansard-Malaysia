20 DR.16.11.2021

November 2021. Kenaikan harga bahan api secara mendadak boleh memberikan kesan
kepada kos penjanaan tenaga. Berdasarkan definisi Agensi Tenaga Antarabangsa atau
International Energy Agency (IEA), sekuriti tenaga bermaksud ketersediaan bekalan
tenaga tanpa gangguan pada harga yang berpatutan.

Sekuriti tenaga mempunyai banyak aspek. Ini termasuklah keselamatan bekalan
tenaga jangka panjang untuk persediaan tenaga sesuai selaras dengan perkembangan
ekonomi dan kelestarian alam sekitar. Manakala, sekuriti tenaga bagi jangka pendek
merujuk kepada kemampuan sistem tenaga untuk negara bertindak balas terhadap
perubahan mendadak dalam keseimbangan penawaran dan permintaan.

01120

Tuan Yang di-Pertua, sekuriti tenaga amat penting bagi sebuah negara terutama
dalam menangani krisis tenaga global. Oleh sebab kerajaan melalui Unit Perancangan
Ekonomi Jabatan Perdana Menteri, Kementerian Tenaga dan Sumber Asli (KeTSA) dan
agensi seperti PETRONAS, Suruhanjaya Tenaga dan Tenaga Nasional Berhad sentiasa
melaksanakan langkah-langkah yang bersesuaian bagi memastikan sekuriti tenaga
adalah terjamin pada setiap masa.

Untuk makluman Ahli-ahli Yang Berhormat, jumlah bekalan tenaga di Malaysia
disumbangkan oleh sumber seperti gas asli, minyak mentah, arang batu dan daripada
hidro dan lain-lain sumber tenaga yang baharu dan lain-lain produk petroleum.
Alhamdulillah, negara kita berada dalam keadaan yang baik kerana sumber penjana
elektrik negara telah berjaya dipelbagaikan iaitu 47 peratus arang batu, 41 peratus gas
asli, dan 12 peratus tenaga boleh baharu termasuk hidro.

Selain itu, resu/t margin kapasiti terpasang elektrik di Semenanjung Malaysia
adalah tinggi sebanyak 38 peratus. Kapasiti terpasang adalah kira-kira sebanyak 27 ribu
megawatt berbanding permintaan maksimum sebanyak 19 ribu megawatt.

Antara usaha yang diambil oleh kerajaan melalui penggubalan Dasar Tenaga
Negara 2021-2040 dan Pelan Hala Tuju Gas Asli 2021-2030 yang kini sedang dalam
proses untuk dimuktamadkan bersama pihak berkepentingan.

Dasar Tenaga Negara bertujuan untuk meningkatkan daya tahan ekonomi mikro
dan jaminan bekalan tenaga mencapai kesaksamaan sosial serta memastikan kelestarian
alam sekitar selari dengan pertimbangan dalam tiga elemen tenaga iaitu jaminan bekalan,
kemampuan untuk membayar, kelestarian alam sekitar.

Tuan Tan Kok Wai [Cheras]: Terima kasih, Tuan Yang di-Pertua. Yang
Berhormat Timbalan Menteri tadi menjawab kurang bertenaga.

Ingin saya bertanya, krisis tenaga global akibat kekurangan arang batu, gas
merupakan krisis yang benar yang mendekat dan memerlukan perhatian serius kita. Ingin
saya bertanya Yang Berhormat Timbalan Menteri, sejauh manakah penggunaan tenaga
yang boleh diperbaharui dan yang lebih bersih seperti solar dan hidro dipertingkatkan
dapat digunakan bagi mengurangkan kebergantungan kepada bahan api gas dan arang
batu? Setakat manakah pencapaian negara kita mendiversifikasikan tenaga untuk jangka
masa yang panjang? Terima kasih.

Dato’ Eddin Syazlee bin Shith: Terima kasih atas soalan tambahan tadi. Untuk
makluman Yang Berhormat, krisis bekalan tenaga yang antara lain yang pernah berlaku
dalam negara kita melibatkan gangguan bekalan elektrik seperti apa yang berlaku pada
tahun 1996 dan 2003.

Jadi, kerajaan sentiasa mengambil berat berkenaan masalah kekurangan tenaga
pada hari ini dengan mengkaji apakah punca-punca yang menyebabkan berlakunya
pengurangan bekalan tenaga seperti yang berlaku pada tahun-tahun yang saya sebutkan
tadi.

Jadi, pada tahun 2019, bekalan gas kepada sektor elektrik telah mengalami
pengurangan yang ketara. Ini disebabkan insiden-insiden seperti henti tugas tidak
berjadual pelantar-pelantar gas di luar pesisir pantai Terengganu.
