DR.16.11.2021 69

Garis panduan tersebut akan dijadikan rujukan kepada industri tempatan dalam
mengaplikasikan amalan hijau bagi aktiviti pengoperasian dan pengurusan harian sektor-
sekor terlibat. Galakan bagi pemain industri berkaitan untuk mengaplikasikan teknologi
dan amalan hijau adalah di bawah skop dan bidang kuasa kementerian-kementerian
terbabit.

Tuan Yang di-Pertua: Ya, Yang Berhormat Bakri.

Puan Yeo Bee Yin [Bakri]: Tuan Yang di-Pertua, saya ada beberapa soalan
berkenaan dengan perubahan iklim sebelum Menteri beralih kepada isu yang lain.
Pertama adalah di mana 2050 karbon neutral. Ini adalah sasaran yang sangat ambitious
ya. Kalau kita bandingkan dengan negara-negara lain ini adalah sasaran untuk negara-
negara maju seperti UK, New Zealand dan Australia. Untuk negara-negara membangun
banyak meletakkan sasaran 2060 di mana China, Rusia dan India meletakkan sasaran
2070.

Saya telah dengar semua pengumuman daripada kerajaan di mana pengumuman
ini adalah business as usual, di mana tidak ada satu langkah yang drastik supaya kita
boleh mencapai sasaran yang begitu ambitious ini. Saya hendak tanya apakah dan juga
Shell juga telah membuat satu we call it sky scenario. Mereka juga meletakkan pathway
to net-zero carbon 2065. So, itu adalah saya telah melihat sky scenario pathway itu juga
sangat ambitious.

So, saya hendak tanya apakah rancangan kerajaan supaya kita — apabila kita set
satu sasaran kita memang boleh mencapai sasaran tersebut dan bukan setakat
pengumuman sahaja, satu. Kedua, bolehkah saya tahu bahawa apakah sasaran kasar
untuk bentangkan, bila bentangkan akta perubahan iklim ini. Ketiga, adalah apabila saya
dengar ya setiap kali Perdana Menteri, Menteri dan juga Timbalan Menteri hari ini selepas
mereka kata sasaran neutral karbon 2050 and next sentence adalah perdagangan karbon.
Perdagangan karbon adakah perdagangan karbon apa yang dimaksudkan oleh Timbalan
Menteri adalah mandatori atau voluntary. Ini adalah sangat berbeza kerana kalau
mandatori ini akan melibatkan cukai karbon.

Kita memang tahu bahawa kalau cukai karbon ia akan membebankan rakyat.
Saya amat bimbang. Saya hendak tahu apakah rancangan kerajaan. Adakah rancangan
kerajaan akan mengenakan cukai karbon.

Saya hendak mengingatkan kerajaan bahawa analisis BCG telah menunjukkan
bahawa 60 peratus daripada langkah-langkah yang kita boleh turunkan pelepasan karbon
tidak memerlukan carbon pricing. Adakah KASA telah membuat kajian apakah usaha-
usaha yang kita boleh ambil sebelum kita membebankan rakyat dengan satu cukai lagi.
Kalau ada, apakah usaha-usaha ini yang kita panggil low-hanging fruit.

Tuan Yang di-Pertua: Terima kasih.

Dato’ Mansor bin Othman: Terima kasih Yang Berhormat Bakri sebagai mantan
Menteri sudah pasti soalan-soalan yang dibangkitkan oleh Yang Berhormat Bakri tadi
dalam perhatian beliau. Akan tetapi suka dinyatakan yang target ditetapkan itu
menunjukkan yang kerajaan memang komited dalam perkara itu walaupun Malaysia
bukan sebagai salah satu anggota negara NDC, itu yang pertama.

Keduanya, kementerian senantiasa bekerjasama dengan lain-lain agensi
terutama sekali dan agensi penyelidikan dan juga institusi-institusi pengajian tinggi untuk
merangka hala tuju. Ini di garis panduan dalam satu Yang Berhormat sedia maklum dalam
LT-LETS yang saya sebutkan tadi. Jadi, hala tuju LT-LETS sudut panjang juga dalam itu,
kalau boleh Tuan Yang di-Pertua saya akan beri jawapan bertulis kepada Yang Berhormat
Bakri sebab ada agak panjang juga dengan teknikal yang hala tuju yang ditetapkan oleh
LT-LETS yang ditetapkan oleh Jemaah Menteri. Terima kasih Bakri. Boleh Tuan Yang di-
Pertua saya hendak teruskan. Banyak sangat, 40 orang Tuan Yang di-Pertua.

Puan Teresa Kok [Seputeh]: Boleh saya tanya.

Tuan Noor Amin bin Ahmad [Kangar]: Sikit. Kangar sikit.
