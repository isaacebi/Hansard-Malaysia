106 DR.16.11.2021

Timbalan Yang di-Pertua [Dato’ Mohd Rashid Hasnon]: Yang Berhormat Setiu
ada.

Datuk Seri Dr. Noraini binti Ahmad: Yang Berhormat Setiu?
Timbalan Yang di-Pertua [Dato’ Mohd Rashid Hasnon]: Ada belakang.
Tuan Shaharizukirnain bin Abd Kadir [Setiu]: Ya, ada.

Datuk Seri Dr. Noraini binti Ahmad: Okey, Yang Berhormat Setiu ada
menyentuh mengenai diskaun pembayaran balik pinjaman PTPTN terutamanya kepada
golongan B40 dan cadangan supaya pinjaman pelajar yang mendapat Kelas Pertama
golongan miskin, yatim piatu ditukarkan biasiswa penuh.

Untuk makluman, sebenarnya ianya juga diutarakan oleh Yang Berhormat
Setiawangsa dan Yang Berhormat Julau. Untuk makluman Ahli-ahli Yang Berhormat,
PTPTN ada menyediakan insentif pengecualian bayaran balik pinjaman kepada peminjam
dalam kalangan B40 dan M40 yang mendapat ljazah Sarjana Muda Kelas Pertama.

Baru-baru ini semasa pengumuman Bajet 2020, kerajaan bersetuju untuk
memberikan diskaun bayaran balik sebanyak diskaun 15 peratus atas bagi hutang untuk
penyelesaian penuh pinjaman, diskaun 12 peratus untuk bayar sekurang-kurangkan 50
peratus daripada baki hutang dalam sekali bayaran dan diskaun 10 peratus pula untuk
bayaran balik melalui potongan gaji dan debit terus mengikut jadual.

Mengenai— tetapi saya juga ingin memaklumkan ke dalam Dewan bahawa...
Dato’ Haji Salim Sharif [Jempol]: Sikit Yang Berhormat Menteri. Jempol.
Datuk Seri Dr. Noraini binti Ahmad: Ya, saya. Yang Berhormat Jempol.

Dato’ Haji Salim Sharif [Jempol]: Ramai tidak ada ini, Jempol tanyalah. Jadi,
saya berkenaan dengan PTPTN tadi, apakah ada sumber dana lain yang untuk
pembiayaan pelajar yang kita tahu bahawa sudah pasti tabung ini juga mengalami
kemerosotan. Jadi, jika ada pelajar-pelajar untuk meminjam, apakah ada yang cara lain
yang mana sumber lain daripada untuk tabung ini. Jadi, mohon Yang Berhormat Menteri
untuk beri penjelasan.

01820

Datuk Seri Dr. Noraini binti Ahmad: Kalau setakat di Kementerian Pengajian
Tinggi, tabung yang ada adalah tabung PTPTN, Yang Berhormat Jempol. Akan tetapi
kalau sekiranya mereka layak untuk menerima biasiswa, biasiswa juga ada di bawah
Kementerian Pengajian Tinggi tetapi ia tertakluk kepada kelulusan. Jadinya, apa-apa juga
permohonan boleh diutarakan kepada Kementerian Pengajian Tinggi.

Ketika ini PTPTN mempunyai beberapa kaedah untuk mendapatkan sumber dana
pembiayaan iaitu yang pertama bayaran balik daripada peminjam itu sendiri sebagai salah
satu daripada dana. Kedua, pembiayaan pinjaman dari bank-bank tempatan juga adalah
dana yang digunakan oleh PTPTN dalam hendak memberikan pinjaman kepada
peminjam. Ketiga, dengan membuat penerbitan sukuk.

Untuk makluman Yang Berhormat juga, kaedah ketiga penerbitan sukuk didapati
paling sesuai di mana kadar kupon yang ditawarkan adalah rendah berbanding dengan
pembiayaan bank dan tempoh matangnya pula adalah lebih panjang berbanding pinjaman
daripada institusi kewangan itu sendiri. Yang Berhormat Sepang pun tidak ada dalam
Dewan...

Tuan Noor Amin bin Ahmad [Kangar]: Fasal PTPTN...

Timbalan Yang di-Pertua [Dato’ Mohd Rashid Hasnon]: Yang Berhormat
Sepang tidak ada.

Tuan Noor Amin bin Ahmad [Kangar]: Boleh mencelah fasal PTPTN sikit?
Fasal PTPTN.

Datuk Seri Dr. Noraini binti Ahmad: Ya.
