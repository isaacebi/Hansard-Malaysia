DR.16.11.2021 33

Datuk Seri Ir. Dr. Wee Ka Siong: Terima kasih Yang Berhormat Muar. Satu
soalan yang baik. Saya cuba menerangkan apa yang berlaku. Ramai yang keliru
menganggapkan seolah-olah ada satu program ataupun satu projek di mana kita akan
membangunkan keseluruhan kawasan ini. Memang perancangan itu ada tetapi ia tidak
melihat kepada satu buah komponen Lapangan Terbang Subang sahaja. Kalau kita lihat
dulu, masa agreement itu, ada enam komponen. Hendak jadikan ia sebagai satu buah
kawasan di mana MRO kita kena kembangkan. Saya nampak juga krew TV3 pergi buat.
Mereka kata bangunan kononnya bangunan MAS tadi dulu tidak digunakan.

Saya hendak terangkan. Ini bukan di bawah bidang kuasa Kementerian
Pengangkutan. Bangunan dimiliki oleh Khazanah. Jadi, sudah ada perancangan pihak
Khazanah yang mana ia hendak jadikan keseluruhan ekosistem untuk kita menghidupkan
semula private jet operation kita. Kita lihat MRO dan itu merupakan satu impian dan misi
saya untuk membawa balik di mana kita lihat daripada segi grading FAA, dulu kita
terjunam kepada Kategori 2. Jadi, merupakan komitmen saya untuk membawa ke
Kategori 1.

01210

Kesannya ialah kepada MRO kita. Bermaksud sekiranya kita berada di tahap
kategori satu oleh FAA, ia akan memberi impak yang besar. Apa juga produk yang dibuat
melalui MRO, dia akan memberi satu nilai tambah yang lebih. Itu contoh. Jadi, enam
komponen ada dalam agreement ini.

Jadi, sepertimana yang dihuraikan dalam dimeterai pada tahun 2005, kesemua
ini merupakan obligasi yang perlu kita buat. Akan tetapi saya perlu cakap ini dalam konteks
lapangan terbang sahaja. Keseluruhan kawasan ini kita ada Airod, ada lagi kawasan-
kawasan yang dimiliki oleh Khazanah, kawasan itu sepatutnya mempunyai satu ekosistem
untuk bangunkan Subang.

Ini soalan Yang Berhormat bawa itu sebenarnya betul. Sebelum itu pernah ada
pembentangan kepada MAHB kepada saya dan melihat apakah fungsi Subang Airport ini.
Bagi saya mana-mana negara maju kita boleh kekalkan city airport. Tidak jadi isu. Akan
tetapi pengoperasiannya, saya beri contoh kalaulah KLIA sekarang kita ada 109 juta
penumpang setahun, sebelum COVID-19 bermaksud untuk KLIA1 dan KLIA2 ia dah
mencapai satu tahap yang memberangsangkan.

Akan tetapi pada waktu yang sama, ada permintaan untuk city airport. Mereka
yang duduk di Subang dan Damansara, mereka menganggap lebih senang kalau menaiki
pesawat yang walaupun lebih kecil, kurang selesa tetapi mereka gunakan /ow-cost carrier.
Ini yang tidak menjadi satu masalah kepada mereka.

Jadi, dalam kes ini kita lihat apakah kawasan ini juga boleh dibangunkan untuk
kita bawa point to point daripada satu kawasan ke satu kawasan, tidak seperti connectivity
di KLIA. Jadi, itu kita linat. Jadi, untuk membangunkan kawasan ini kita perlukan
pandangan daripada semua pihak. Perbincangan mungkin ada yang minit didedahkan itu
bagi saya tidak lagi konklusif kerana apa juga perusahaan akhirnya akan membawa
kepada Jemaah Menteri dan satu keputusan perlu dibuat kerana sudah ada tandatangan
ataupun satu perjanjian yang telah dimeterai oleh kedua-dua pihak.

Satu lagi isu bukan sahaja di sini, 39 buah airports di bawah MAHB. Kita tengah
fikir bagaimana kita dapat melanjutkan operating agreements (OA) supaya pendek
sangat,dia tidak boleh— not bankable, dia hendak bawa ke bank tidak boleh. Jadi, kita
melihat dan kita dalam proses memuktamadkan ini. Jadi, saya rasa eloklah kita melihat
apa prosedur yang ada pada kementerian dan apa juga keputusan kita akan bincang
dengan Kementerian Kewangan dan juga akhirnya akan bawa ke Jemaah Menteri ya.
Baik, terima kasih Yang Berhormat Muar.

Penyaluran subsidi kepada pihak MASwing yang dilaksanakan pada setiap tahun
adalah tidak mengikut laluan atau negeri. Sebaliknya peruntukan disalurkan berdasarkan
kepada kerugian ke atas kos operasi secara keseluruhan dan bayaran sewa pajakan
pesawat yang digunakan untuk menyediakan perkhidmatan ini.
