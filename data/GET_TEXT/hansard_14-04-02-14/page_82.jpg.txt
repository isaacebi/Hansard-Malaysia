72 DR.16.11.2021

Tuan Sanisvara Nethaji Rayer a/l Rajaji [Jelutong]: Kita sama-sama berasal
dari Pulau Pinang. Cuma hendak tanya tentang isu banjir yang sering kali...

Dato’ Mansor bin Othman: Terima kasih Yang Berhormat Jelutong. [Ketawa]

Tuan Sanisvara Nethaji Rayer a/l Rajaji [Jelutong]: Di kawasan kita — sama-
sama.

Dato’ Mansor bin Othman: Terima kasih Yang Berhormat Jelutong. Tuan Yang
di-Pertua, Yang Berhormat Raub membangkitkan isu bahawa masih terdapat sebahagian
besar masyarakat Orang Asli masih belum mendapat bekalan air bersih.

Seperti Yang Berhormat sedia maklum tanggungjawab bagi menyediakan
bekalan air bersih di perkampungan Orang-orang Asli adalah di bawah Kementerian
Pembangunan Luar Bandar (KASA) dan melalui Jabatan Kemajuan Orang Asli (JAKOA).
Namun demikian, dalam usaha untuk sama-sama menyelesaikan masalah bekalan air
bersih bagi masyarakat Orang Asli, KASA sedang telah melaksanakan projek pembaikan
sistem bekalan air di 14 buah perkampungan Orang Asli di seluruh negeri Pahang.

Sehingga 31 Oktober 2021, projek di 12 daripada 14 buah kampung Orang Asli
tersebut telah siap sepenuhnya. Manakala, baki dua buah kampung lagi iaitu Kampung
Sungai Mas, Kuantan dan Kampung Ganuh, Rompin dijangka dapat disiapkan pada
penghujung tahun 2021. Yang Berhormat Kulim Bandar Baharu tidak ada di sini...

Tengku Zulpuri Shah bin Raja Puji [Raub]: Yang Berhormat Timbalan Menteri,
boleh saya tanya sedikit?

Dato’ Mansor bin Othman: Yang Berhormat...
Tengku Zulpuri Shah bin Raja Puji [Raub]: Raub, Raub.
Dato’ Mansor bin Othman: Ya, silakan Yang Berhormat Raub. Terima kasih.

Tengku Zulpuri Shah bin Raja Puji [Raub]: Okey, terima kasih Yang Berhormat
Timbalan Menteri. Saya Cuma hendak tanya sedikit yang untuk bekalan air Orang Asti di
Raub itu atau di Pahang itu, sama ada air bekalan di bukit ke atau pun daripada paip
sendiri kerajaan Pahang? Terima kasih.

Dato’ Mansor bin Othman: [Bercakap tanpa menggunakan pembesar suara]

Tengku Zulpuri Shah bin Raja Puji [Raub]: Soalan saya yang saya hendak
tanya tadi peruntukan atau pun program untuk Orang Asili...

Dato’ Mansor bin Othman: Saya ingat ada di belakang ini jawapan berkenaan
isu...

Tengku Zulpuri Shah bin Raja Puji [Raub]: Sama ada daripada air bukit
ataupun dari negeri Pahang itu sendiri? Air PAIP? PAIP Pahang.

Dato’ Mansor bin Othman: Terima kasih Yang Berhormat Raub. Jawapan yang
baru diterima ini disambung dengan PAIP. Akan tetapi ada satu rancangan yang sedang
diusahakan dengan di perkenalkan oleh kementerian iaitu Program Wakaf Air. Ini saya
ingat Yang Berhormat boleh juga membuat — untuk tangani isu ini di kampung Orang Asli.
Peruntukan diberikan bagi setiap satu projek itu adalah RM50,000 Yang Berhormat.
Terima kasih.

Yang Berhormat Kulim-Bandar Baharu membangkitkan isu berhubung tarif air
yang rendah berbanding kos rawatan air yang tinggi serta memohon penjelasan
berhubung perbandingan prestasi bagi negeri-negeri yang telah memuktamadkan
penstrukturan semula industri perkhidmatan bekalan air dengan negeri yang belum.

Kementerian memerikan perhatian yang serius ke atas isu kemampanan industri
perkhidmatan bekalan air disebabkan kadar tarif air yang rendah iaitu RM1.37 meter padu
berbanding kos sebenar penyediaan bekalan air kepada pengguna iaitu RM1.68 meter
padu. Sebagai penyelesaian jangka panjang, kementerian melalui Suruhanjaya
Perkhidmatan Air Negara (SPAN) telah membangunkan mekanisme penetapan tarif air
atau tariff setting mechanism (TSM) sebagai kaedah penetapan tarif yang telus, sistematik
dan adil kepada pengguna, operator air kerajaan dan industri air negara.
