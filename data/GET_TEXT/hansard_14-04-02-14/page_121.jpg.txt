DR.16.11.2021 111

melibatkan bantuan sosioekonomi warga emas dan Wang Saku Institusi Warga Emas,
geran operasi NGO.

Ini terutama bagi operasi institusi penjagaan warga emas dan juga
memperkukuhkan pusat aktiviti warga emas dan Program Unit Penyayang Warga Emas
serta Pusat Aktiviti Warga Emas (PAWE) dinaikkan sebanyak RM3 juta daripada RM4.9
juta 2021 kepada RM7.9 juta untuk tahun 2022. Kenaikan bantuan kewangan
pengoperasian PAWE daripada RM33,330 kepada RM50,000 setahun adalah meliputi
tenaga kerja, pengoperasian dan aktiviti di PAWE.

Kerajaan juga telah meluluskan RM105.16 juta kepada OKU untuk mengikuti
latihan dan pemulihan dalam komuniti. Selain daripada itu, sebanyak penambahbaikan
tentang menaik taraf infrastruktur mesra OKU di bangunan kerajaan, menambah pusat
sokongan sosial setempat dan meningkatkan bilangan rumah perlindungan khas wanita
dengan peruntukan sebanyak RM4.5 juta. Skuad WAJA dengan peruntukan RM65 juta juga
akan dilaksanakan.

Untuk keluarga, sebanyak RM11 juta penyediaan Program Subsidi Ujian
Mamogram dan saringan kanser serviks. Seramai 48,000 orang wanita berisiko tinggi
dijangka akan menerima manfaat daripada subsidi ujian mamogram dan ujian saringan
kanser serviks. Tuan Yang di-Pertua, seramai 12 orang Ahli Yang Berhormat telah
membangkitkan sebanyak 16 pertanyaan isu dan cadangan sebanyak sesi perbahasan
kali ini. Izinkan saya untuk menjawab semua pertanyaan, pandangan atau cadangan
berdasarkan isu yang dibangkitkan oleh Ahli-ahli Yang Berhormat.

Tuan Yang di-Pertua, Yang Berhormat Kuala Nerus dan Yang Berhormat Sri
Gading telah membangkitkan pertanyaan berkenaan tindakan yang diambil oleh kerajaan
bagi membantu kanak-kanak yang kehilangan ibu atau bapa atau kedua-duanya akibat
wabak COVID-19. Kementerian Pembangunan Wanita, Keluarga dan Masyarakat amat
prihatin terhadap kebajikan kanak-kanak yang telah kehilangan ibu atau bapa atau
penjaga atau kedua-duanya disebabkan pandemik COVID-19 dan memerlukan
pembelaan sewajarnya.

Kementerian telah mengambil inisiatif dan langkah-langkah bagi memberi
bantuan serta sokongan kepada kanak-kanak seperti berikut. Pemberian bantuan
kewangan bagi menampung keperluan hidup kanak-kanak dan anggota keluarga kanak-
kanak. Jenis bantuan yang diberikan adalah tabung bantuan segera dan bantuan kanak-
kanak.

Bagi kanak-kanak yang berusia bawah tujuh tahun, kanak-kanak layak menerima
sebanyak RM200 seorang. Manakala, bagi kanak-kanak berusia tujuh tahun ke atas akan
memperoleh bantuan sebanyak RM150 seorang dengan kadar bantuan maksimum
adalah RM1,000 sekeluarga sebulan.

Kedua, perkhidmatan kaunseling kepada kanak-kanak yang menghadapi tekanan
emosi akibat kehilangan ibu bapa atau penjaga. Bantuan perkhidmatan kaunseling turut
diberikan kepada anggota keluarga kanak-kanak sekiranya mereka memerlukan
perkhidmatan tersebut.

Antara perkhidmatan kaunseling yang disediakan adalah intervensi, psikologi dan
kaunseling seperti kaunseling individu, kaunseling kelompok dan terapi psikologi.
Intervensi krisis sokongan psikologi intervensi termasuk pengurusan tekanan dan juga
trauma. Ketiga, psikopendidikan, program psikospiritual serta art therapy.

Kanak-kanak boleh ditempatkan di institusi JKM sekiranya kanak-kanak tidak
mempunyai waris atau saudara mara yang boleh menjaga mereka. Berdasarkan
peruntukan di bawah seksyen 17 Akta Kanak-kanak 2001, kanak-kanak akan diambil
perintah sementara melalui mahkamah dan diletakkan sama ada kepada keluarga ganti,
orang yang layak dan sesuai atau institusi tempat selamat. Sebanyak tujuh tempat institusi
JKM telah ditetapbkan mengikut zon untuk jagaan dan perlindungan kanak-kanak yang
kehilangan ibu bapa akibat COVID-19.

Selain daripada itu, kementerian juga menjalankan kerjasama dengan ahli
komuniti setempat seperti ketua kampung, sukarelawan dan pasukan pelindung kanak-
