DR.16.11.2021 87

laporan polis yang tidak mempunyai butiran pengadu tidak akan dilayan. Itu / think is what
dinyatakan tadi.

Saya ingin tanya siapakah yang membuat siasatan berhubung dengan aduan ini,
berkenaan kartel ini? Adakah ia polis sendiri yang membuat siasatan, yang clear the police
themselves? Atau pun adakah siasatan ini dibuat oleh pihak yang bebas? Because this is
obvious kalau sekiranya polis siasat diri sendiri, maka something is not right obviously.
Jadi boleh saya dapat penjelasan? Terima kasih Yang Berhormat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Bukit Gelugor.

Dato’ Seri Hamzah bin Zainudin: Saya telah pun menjawab tadi Yang
Berhormat bahawa siasatan telah pun dibuat oleh PDRM secara dalaman. Kemudian, kita
juga minta supaya Suruhanjaya Integriti Agensi Penguatkuasaan (SIAP) yang lain, yang
bebas untuk melakukannya. So, they have to siasat. Siasatan pertama PDRM tidak ada,
siasatan yang kedua belum selesai lagi. Jawapan daripada SIAP belum kita dapat lagi.

Tuan Charles Anthony Santiago [Klang]: Yang Berhormat Menteri penjelasan.
Dato’ Seri Hamzah bin Zainudin: Sementara isu...

Tuan Charles Anthony Santiago [Klang]: Yang Berhormat Menteri. Yang
Berhormat Menteri, isu yang sama. Yang Berhormat Menteri, Klang depan.

Dato’ Seri Hamzah bin Zainudin: Isu yang sama? Saya hendak jelaskan. Isu
integriti ini pelbagai usaha dilaksanakan oleh KDN dalam mengingatkan pegawai-pegawai
supaya memelihara integriti mereka. Antaranya ialah kita telah melancarkan Anti-
Corruption Action Plan pada 5 November tahun lepas dan pada tahun 2021 KDN juga
telah memulakan gerakan bagi memperoleh persijilan Anti-Bribery Management System
(ABMS).

Itu juga telah pun kita lakukan untuk kita memastikan bahawa segala tohmahan
atau perkara yang benar-benar tidak diingini akan berlaku dalam PDRM. Silakan Yang
Berhormat.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Jerlun.

Dato’ Seri Utama Haji Mukhriz Tun Dr. Mahathir [Jerlun]: Saya? Boleh?
Terima kasih. Saya mendengar penjelasan daripada Yang Berhormat Menteri sebentar
tadi mengenai aduan-aduan yang dibuat secara anonymous dan kita tahu bahawa
kebelakangan ini memang betul ada banyak dakwaan tidak berasas yang dilontarkan
pelbagai pihak. Walaupun begitu, kita juga mendengar bahawa aduan-aduan yang
memang berasas ada yang tidak diambil tindakan ataupun lebih teruk lagi mereka yang
mengadu itu pula yang diambil tindakan.

Selain daripada itu, kita juga mempunyai Whistleblower Act dan sepatutnya akta
tersebut memberi perlindungan kepada sesiapa juga yang memberi aduan supaya identiti
mereka tidak terdedah, tindakan tidak adil tidak boleh diambil ke atas mereka. Jadi saya
ingin bertanya, adakah sebarang aduan telah dibuat kepada pihak yang
bertanggungjawab melalui akta whistleblower ini untuk tujuan mendedahkan salah laku
yang berlaku di kalangan penguat kuasa itu sendiri.

Timbalan Yang di-Pertua [Dato’ Mohd Rashid Hasnon]: Yang Berhormat kita
dengar...

Tuan Charles Anthony Santiago [Klang]: Yang Berhormat Menteri, isu yang
sama juga. Boleh jawab sama. Terima kasih Yang Berhormat Menteri.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Klang.

Tuan Charles Anthony Santiago [Klang]: Saya ambil maklum jawapan yang
diberikan oleh Yang Berhormat Menteri berkait dengan kartel di PDRM tetapi saya hendak
bangkitkan isu ini. Isu ini sebenarnya dibangkit, dilontarkan oleh IGP sendiri. Adakah ini
bermaksud bahawa mantan IGP itu bohong? Apakah tindakan kerajaan terhadap IGP
