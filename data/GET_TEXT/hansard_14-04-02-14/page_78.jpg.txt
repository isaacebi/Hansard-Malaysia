68 DR.16.11.2021

Yang Berhormat Bakri membangkitkan mengenai Akta Perubahan Iklim dan
sasaran akta tersebut akan dibentangkan kepada Parlimen. Untuk makluman Yang
Berhormat, seiring dengan perkembangan isu perubahan iklim di peringkat antarabangsa,
KASA kini dalam fasa awal pembangunan kerangka undang-undang perubahan iklim
negara yang dijangka siap pada awal tahun 2022. Kerangka undang-undang tersebut
akan menjadi asas kepada pembangunan Akta Perubahan Iklim yang dijangka akan
dibentangkan di Parlimen setelah setiap proses penggubalannya dilaksanakan mengikut
proses perundangan.

Yang Berhormat Port Dickson dan Yang Berhormat Raub dan Yang Berhormat
Bakri...

Puan Yeo Bee Yin [Bakri]: Tuan Yang di-Pertua,
Dato’ Mansor bin Othman: Sekejap lagi.
Puan Yeo Bee Yin [Bakri]: Oh! Teruskan.

Dato’ Mansor bin Othman: ...Membangkitkan mengenai insentif berkaitan
perolehan hijau dan teknologi hijau. Kerajaan sentiasa komited bagi memperkasakan
pelaksanaan inisiatif Perolehan Hijau Kerajaan ataupun Government Green Procurement
(GGP). Pada tahun 2020, garis panduan GGP versi 3.0 telah ditambah baik dengan
menumpukan kepada pelaksanaan 40 kumpulan produk dan perkhidmatan yang terpilih.
Sasaran pelaksanaan GGP di bawah Rancangan Malaysia Ke-12 ditingkatkan kepada 25
peratus berbanding 20 peratus dalam tempoh Rancangan Malaysia terdahulu.
Pelaksanaan GGP ini akan turut melibatkan kerajaan negeri dan pihak berkuasa
tempatan.

Untuk makluman Yang Berhormat, inisiatif bagi menggalakkan pelaburan dalam
teknologi hijau oleh pihak swasta masih berjalan. Berdasarkan pengumuman Belanjawan
2020 insentif Elaun Cukai Pelaburan Hijau dan Green Investment Tax Allowance (GITA)
ke atas pembelian aset-aset hijau yang terpilih dan pengecualian cukai pendapatan hijau
kepada penyedia perkhidmatan hijau yang layak di bawah skim pengiktirafan MyHIJAU
Mark akan diteruskan sehingga tahun 2023.

Selain itu, insentif pembiayaan menerusi Green Technology Financing Scheme
versi 3.0 dilaksanakan oleh Danajamin dalam bentuk penawaran sukuk dan bon hijau
berjumlah RM2 bilion di bawah pengumuman Belanjawan 2021.

Yang Berhormat Raub dan Yang Berhormat Seputeh membangkitkan mengenai
pemasangan infrastruktur sistem pengecas EV. Untuk makluman Yang Berhormat,
Jemaah Menteri pada 29 Oktober 2021 telah meluluskan Pelan Pembangunan Mobiliti
Rendah Karbon atau Low Carbon Mobility Blueprint (LCMB) dengan izin, yang
menggariskan strategi dan pelan tindakan pengurangan pelepasan GHG bagi sektor
pengangkutan darat menjelang tahun 2030.

01600

Suatu pelan tindakan di bawah LCMB adalah untuk mewujudkan infrastruktur
pengecas AV di seluruh negara. KASA bersama Kementerian Pengangkutan,
Kementerian Perdagangan Antarabangsa dan Industri dan beberapa agensi terbabit
sedang meneliti beberapa alternatif seperti model kerjasama awam swasta untuk
meningkatkan kapasiti pemasangan infrastruktur pengecas AV.

Yang Berhormat Kemaman membangkitkan mengenai penyelesaian teknologi
hijau dalam bidang-bidang lain seperti perikanan dan pertanian selain daripada bidang
tenaga, air dan bangunan. Untuk makluman Yang Berhormat...

Puan Yeo Bee Yin [Bakri]: Tuan Yang di-Pertua.

Dato’ Mansor bin Othman: ...Agensi di bawah KASA iaitu Malaysian Green
Technology and Climate Change Corporation (MGTC) garis panduan amalan hijau
beberapa sektor industri utama yang akan siap pada penghujung tahun ini akan
merangkumi pembuatan, pertanian dan perladangan, perlombongan dan pembinaan.
