DR.16.11.2021 121

pejabat yang lama tidak disediakan ruang khas. Namun begitu terdapat juga taska-taska
yang dikongsikan bersama. Sebagai contoh ada di antara kementerian-kementerian
yang menghantar anak-anak mereka di taska berhampiran di Parcel D yang turut
dikongsi antara tiga kementerian iaitu KDN, KSM dan juga JPM. Selain daripada itu,
kelulusan penubuhan sesebuah taska tempat kerja juga melibatkan beberapa agensi
teknikal dalam mematuhi tatacara penubuhan taska di permis kerajaan. Seterusnya...

Puan Hannah Yeoh [Segambut]: Minta penjelasan Tuan Yang di-Pertua, kalau
boleh. Saya hendak tanya sama ada Yang Berhormat Menteri pernah berjumpa ataupun
adakan mesyuarat bersama bukan sahaja KSU setiap kementerian tetapi agensi-agensi
seperti balai polis mereka yang memerlukan isu taska untuk frontliner kerana kita tahu ini
bukan kali pertama, ini adalah tahun kedua di mana sasaran bajet yang kita luluskan di
Parlimen ini tidak dibelanjakan dengan habis, dibawa.

Tadi Yang Berhormat Menteri ada berkata, adakan taklimat pada 20 Disember.
Itu adalah Christmas Eve. Jadi ada banyak perkara saya lihat, kalau ada inisiatif untuk
betul-betul menyelesaikan masalah mungkin frontliners akan mendapat manfaat taska
ini.

Selalunya maklumat itu tidak sampai kepada frontliners di balai polis kerana
mungkin KSU tidak apply, saya tidak pasti apa yang telah berlaku. Akan tetapi saya
berasa ini adalah pembaziran di mana Parlimen luluskan bajet RM30 juta, dua tahun
berturut-turut tidak dibelanjakan habis. Jadi, apa lagi inisiatif Yang Berhormat Menteri
akan lakukan untuk pastikan tahun ini, RM30 juta yang kita akan luluskan akan
dibelanjakan habis. Kalau tidak, tidak ada makna kita luluskan bajet RM30 juta tetapi
tidak dibelanjakan.

Datuk Seri Rina binti Mohd Harun: Ya. Terima kasih Yang Berhormat
Segambut yang begitu prihatin tentang kanak-kanak. Seperti yang saya maklumkan,
pada tahun 2020 apabila PKP ini dikenakan, ramai kakitangan daripada kerajaan ini
mereka bekerja dari rumah. Jadi apabila mereka bekerja dari rumah, anak-anak pun
duduk di rumah. Jadi kerana itu keperluan taska itu kita cuba untuk memenuhi dan juga
meluluskan.

Sebagai contoh untuk tahun 2021 ada 72 taska yang telah diluluskan. Saya
faham maksud Yang Berhormat tadi supaya ianya juga dapat diselaraskan di peringkat
negeri kerana itu saya maklumkan bukan sahaja di peringkat kementerian, kita
mengadakan sesi libat urus makluman ini kepada kementerian-kementerian lain, tetapi
di Jabatan Kebajikan Negeri juga kita adakan di peringkat negeri. Ini kerana adalah satu
bajet yang bukan kita sorok-sorok, kita umumkan, kita uar-uarkan.

Jadi, dengan adanya di sini, saya minta kepada semua pihak untuk memainkan
peranan sekiranya memang ada memerlukan taska di tempat kerja dan sebagainya, kami
di kementerian ini amat mengalu-alukan. Jadi, minta tolong disebarkan. la bukannya satu
bajet yang kita sorok, tetapi kita hendak uar-uarkan, kita hendak maklumkan kepada
semua, bahawa ada bajet yang boleh digunakan untuk memulakan operasi bagi taska di
tempat kerja awam. Terima kasih.

Selain daripada itu, Yang Berhormat Segambut juga ada menyentuh isu
berkenaan dual licensing untuk taska dan juga tadika yang turut mencadangkan supaya
penstrukturan semula industri pendidikan awal kanak-kanak dilaksanakan segera. Pihak
sekretariat Majlis Tindakan Ekonomi (EAC) telah mengadakan mesyuarat pada 10
Februari 2021 bagi memperhalusi kaedah terbaik penyelarasan punca kuasa dan struktur
tadbir urus bagi pendidikan awal kanak-kanak.

Mesyuarat yang turut dihadiri oleh Kementerian Pembangunan Wanita, Keluarga
dan Masyarakat, Kementerian Pendidikan Malaysia, Kementerian Pembangunan Luar
Bandar dan beberapa pengusaha taska dan tadika telah bersetuju bahawa Kementerian
Pendidikan Malaysia mengetuai inisiatif cadangan memperkemas struktur tadbir urus
secara bersepadu Pendidikan Awal Kanak-kanak.

Sehubungan itu, isu ini adalah di bawah tindakan Kementerian Pendidikan
Malaysia selaras dengan surat daripada sekretariat Majlis Tindakan Ekonomi bertarikh
17 Februari 2021. Pihak Kementerian Pembangunan Wanita Keluarga dan Masyarakat
