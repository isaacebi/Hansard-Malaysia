DR.16.11.2021 103

pandangan Yang Berhormat Menteri untuk memperkasakan dan juga membantu
golongan wanita yang terlibat di dalam industri komoditi ini?

Datuk Dr. Hajah Zuraida binti Kamaruddin: Yang Berhormat Sibuti, terlalu peka
tentang wanita. So, you are gender sensitive. So insya-Allah, we will have more women in
Parliament. [Ketawa] All right. So jadi, tadi itu because getah itu ditanya oleh Yang
Berhormat Merbok, seorang MP wanita, so saya sebut tentang pengalaman saya dengan
ladang getah. Betul juga, sawit memang banyak, pepper pun banyak. Oleh sebab itu saya
di peringkat kementerian tengah memikirkan bagaimana kita nak memberikan galakan
kepada— Memberi penghargaan kepada mereka.

Ini kerana kalau yang penoreh getah dan sawit ini, lepas subuh dia dah keluar
menoreh getah dan mengait kelapa sawit dan tiga, empat jam dia di ladang. Dari pukul
6.00 pagi sampai pukul 10.00 pagi begitu. Dia balik rumah, dia masak dan sebagainya.
Jadi, kita harus memberi pengiktirafan dan penghargaan. Saya tengah dalam proses
untuk memikirkan bagaimanakah cara yang terbaik untuk memberikan mereka satu
galakan. Itu kita tengah fikirkan.

Juga, saya juga pernah pergi ke ladang kenaf dan juga tobacco yang mana juga
orang perempuan yang bekerja di situ dan mereka duduk di lantai untuk daun itu disiat-
siat...

Timbalan Yang di-Pertua [Dato’ Mohd Rashid Hasnon]: Siat-siat, menganyam.

Datuk Dr. Hajah Zuraida binti Kamaruddin: Mengayam ya. So, they sit on the
floor. Dia duduk di lantai untuk lapan, sembilan jam dan pinggang dia sakit you know. So
| said no, this majikan kena buat sistem baharu. Buatkan meja, duduk atas meja and then
dia tak payah duduk di bawah dan sakit pinggang. Then saya suruh majikan belikan ubat
untuk kasi dia urut dia punya pinggang. So, contohnyalah.

01810

So, jadi antara perkara yang saya setuju insya-Allah kita akan fikirkan. Ramai Ahli
Parlimen wanita yang masih boleh bantu saya memikirkan— Yang Berhormat Seputeh
memikirkan bagaimana hendak memberikan kepada wanita yang menceburkan diri dalam
bidang ladang komoditi ini. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri atas jawapan-jawapan tadi. Seterusnya saya ingin menjemput Yang
Berhormat Menteri Pengajian Tinggi untuk memberi jawapan-jawapannya, 40 minit.

6.00 ptg.

Menteri Pengajian Tinggi [Datuk Seri Dr. Noraini binti Ahmad]: Bismillahi
Rahmani Rahim. Assalamualaikum warahmatullahi wabarakatuh. Salam sejahtera dan
salam Keluarga Malaysia. Tuan Yang di-Pertua, setinggi-tinggi penghargaan saya
rakamkan kepada semua Ahli Yang Berhormat yang mengambil bahagian dalam
perbahasaan Belanjawan 2022 dan menyentuh perkara-perkara di bawah tanggungjawab
Kementerian Pengajian tinggi.

Saya percaya 34 perkara yang telah disentuh dan diutarakan oleh 23 orang Ahli-
ahli Yang Berhormat semasa perbahasan adalah manifestasi kesungguhan dan
keikhlasan untuk sama-sama mempersadakan kecemerlangan pendidikan tinggi negara.
Saya akan memberi fokus untuk menjelaskan isu-isu dasar yang dibangkitkan mengikut
tema utama perkara-perkara spesifik dan operasi pula saya akan rumuskan dengan
secara umum bagi menjimatkan masa. Walau bagaimanapun, ia tertakluk kepada
kehadiran.

Timbalan Yang di-Pertua [Dato’ Mohd Rashid Hasnon]: Ya, betul.

Datuk Seri Dr. Noraini binti Ahmad: Terima kasih Tuan Yang di-Pertua. Yang
Berhormat Sabak Bernam.

Timbalan Yang di-Pertua [Dato’ Mohd Rashid Hasnon]: Tidak ada.
