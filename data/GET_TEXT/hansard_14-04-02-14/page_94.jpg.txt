84 DR.16.11.2021

Sekarang, ladang-ladang di Tawau, Kalabakan mengalami kekurangan pekerja
yang sangat kurang. Jadi, pengeluaran sawit terjejas. Jadi, minta Yang Berhormat Menteri
melihat perkara ini. Terima kasih.

Dato’ Seri Hamzah bin Zainudin: Terima kasih Yang Berhormat Kalabakan.
Saya sudah sebutkan tadi, sebenarnya mereka yang mempunyai dokumen tetapi
melakukan kesalahan-kesalahan lain seperti tinggal dalam negara melebihi tempoh dalam
pasport mereka tersebut. Itu adalah kebenaran-kebenaran yang selalunya kita berikan.

Akan tetapi kalau mereka tidak mempunyai dokumen, ini menjadi masalah kepada
kita untuk kita membenarkan. Jadi terpulang mengikut case-by-case. Kalau ada
kesalahan-kesalahan yang boleh kita berikan kelonggaran, akan kita berikan. Manakala
kesalahan yang tidak berdokumen itu menjadi sesuatu yang agak sukar untuk kita
membenarkan mereka untuk bekerja semula. Ini masalah yang timbul.

Datuk Ignatius Darell Leiking [Penampang]: Yang Berhormat Menteri. Tuan
Yang di-Pertua, dengan masalah itu yang tidak documented dan membuat kesalahan,
adakah mereka dihantar balik seperti di janji oleh Yang Berhormat Menteri dahulu pada
pilihan raya lepas? State pilihan raya lepas.

Dato’ Seri Hamzah bin Zainudin: Itu sudah tentu mereka yang tidak berdokumen
itu kita akan...

Datuk Ignatius Darell Leiking [Penampang]: Kenapa mereka masih berkeliaran
di Sabah?

Dato’ Seri Hamzah bin Zainudin: Mereka yang berkeliaran bermakna kita belum
menangkap mereka dan yang sudah ditangkap memang pun kita akan tentukan...

Datuk Ignatius Darell Leiking [Penampang]: So, enforcement punya problem-
lah? Masalah enforcement Yang Berhormat Menteri.

Dato’ Seri Hamzah bin Zainudin: Tidak apa. Kita akan tentukan supaya kali ini
kerjasama_ kita bersama dengan kerajaan negeri untuk mengetatkan dan melihat
keberadaan mereka ...

Datuk Ignatius Darell Leiking [Penampang]: Akan tetapi kami dijanjikan
bahawa mereka akan dihantar.

Dato’ Seri Hamzah bin Zainudin: Masalah itu adalah masalah yang berbeza. Ini
akan saya pastikan selepas ini. Terima kasih.

Datuk Mohd Azis bin Jamman [Sepanggar]: Yang Berhormat Menteri, janji
IM13 akan dihantar ke Filipina. That’s why, kita ingin tanya berapa ramai pemegang IM13
yang akan dihantar ke Filipina sebab itu janji Yang Berhormat Menteri dan Yang
Berhormat Timbalan Menteri sewaktu pilihan raya yang lepas. So, kita ingin tahu apa
statusnya.

Dato’ Seri Hamzah bin Zainudin: Yang Berhormat Sepanggar, saya sudah
jawab tadi bila hendak tahu berapa banyak, saya tidak ada angka di sini. Oleh sebab itu
saya sudah jawab tadi, itu angka yang lain akan saya jawab kemudian.

Timbalan Yang di-Pertua [Dato’ Mohd Rashid Hasnon]: Bertulis.

Dato’ Seri Hamzah bin Zainudin: Ya Yang Berhormat kena fahamlah. Yang
Berhormat pun pernah jadi Timbalan Menteri di sini. Tidak ingat pun nombor-nombornya,
angka-angkanya. Jadi, sebab itu jangan tanya perkara yang saya tidak boleh jawab
sekarang. Akan tetapi kalau bab polisi saya jawab sekarang.

Yang Berhormat Segambut pula mencadangkan supaya KDN memanjangkan
tempoh sah visa kepada pasangan warganegara asing iaitu pas lawatan jangka panjang
dari setahun kepada tiga tahun atau lima tahun. Untuk makluman Abhli-ahli Yang
Berhormat, pada ketika ini Jabatan Imigresen Malaysia boleh mempertimbangkan untuk
memberikan pas lawatan sosial jangka panjang kategori isteri atau suami kepada
warganegara bagi tempoh satu tahun hingga lima tahun, sekiranya perkahwinan
pasangan tersebut disahkan tulen dan teratur serta memenuhi syarat-syarat permohonan.
