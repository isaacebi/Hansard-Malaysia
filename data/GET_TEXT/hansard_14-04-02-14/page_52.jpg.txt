42 DR.16.11.2021

memperkukuh pemulihan, membina daya tahan dan memacu pembaharuan. Seperti
tahun sebelumnya, matlamat Bajet 2022 kekal kepada tiga fokus induk iaitu:

(i) Rakyat Yang Sejahtera;
(ii) Perniagaan Yang Berdaya Tahan; dan
(iii) Ekonomi Yang Makmur dan Mampan.

Ahli-ahli Yang Berhormat sedia maklum bahawa _ kerajaan menyediakan
peruntukan sejumlah RM332.1 bilion bagi tahun hadapan. Daripada jumlah tersebut,
anggaran perbelanjaan Kementerian Sumber Manusia berjumlah RM1.292_bilion
merangkumi 65 peratus peruntukan belanja mengurus iaitu sebanyak RM835.7 juta dan
35 peratus atau RM456.7 juta untuk perbelanjaan pembangunan. Bajet 2022 yang
diperuntukkan kepada Kementerian Sumber Manusia merangkumi program-program
Latihan Kemahiran dan Peningkatan Kemahiran, Insentif Pengambilan Pekerja dan
Perlindungan Sosial.

Tuan Yang Di Pertua, agenda kerajaan dalam memartabatkan bidang Pendidikan
dan Latihan Teknikal dan Vokasional (TVET) supaya dapat melahirkan pasaran buruh
negara yang berkemahiran tinggi, tidak harus dipandang rendah. Peruntukan sebanyak
RM6.6 bilion dikhaskan bagi agenda TVET negara sebagai pemacu perubahan bagi
memenuhi permintaan pekerja oleh industri. Untuk tahun 2022, RM100 juta diperuntukkan
bagi Program Perkasa TVET di bawah Perbadanan Tabung Pembangunan Kemahiran
(PTPK) untuk menjalankan latihan jangka pendek bagi 13 ribu orang pelatih.

Kerajaan juga terus menyediakan RM60 juta bagi Program Skim Latihan Dual
Nasional (SLDN) di bawah Jabatan Pembangunan Kemahiran (JPK) yang akan
melibatkan 10 ribu perantis. Perantis ini boleh terdiri daripada golongan penganggur,
lepasan sekolah dan golongan pekerja yang berhasrat untuk meningkatkan kemahiran,
kerjaya, selain penyedia latihan teori institusi latihan awam dan swasta serta penyedia
latihan praktikal terdiri daripada industri atau syarikat.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.
Sedikit sahaja.

Datuk Seri M. Saravanan: Tuan Yang di-Pertua, saya ingin teruskan.
Tuan Yang di-Pertua: Ya.

Datuk Seri M. Saravanan: Sekiranya ada masa, saya akan benarkan.
Tuan Yang di-Pertua: Saya serahkan kepada Yang Berhormat.

Datuk Seri M. Saravanan: Dalam konteks menjana dan mengekalkan pekerjaan,
Bajet 2022 mengambil langkah positif dengan menyediakan sebanyak RM4.8 bilion dalam
inisiatif Jamin Kerja Keluarga Malaysia (JaminKerja) bagi tujuan menyediakan 60 ribu
peluang pekerjaan.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.

Datuk Seri M. Saravanan: Kerajaan menyasarkan seramai 220 ribu pelatih untuk
menjalani program latihan dan peningkatan kemahiran dengan peruntukan berjumlah
RM1.1 bilion merentasi semua kementerian dan agensi yang terlibat. Inisiatif Jamin Kerja
Insentif Penggajian (JKIP) di bawah Sistem Insurans Pekerjaan (SIP), melalui PERKESO
diberi peruntukan berjumlah RM2 bilion yang akan memanfaatkan seramai 300 ribu
pencari kerja. Buat masa ini, pihak PERKESO sedang dalam fasa terakhir bagi
memperhalusi proses permohonan bagi majikan yang ingin memanfaatkan insentif
pengambilan ini.

Majikan yang memberi pekerjaan kepada Keluarga Malaysia yang tidak aktif
bekerja akan diberi insentif sebanyak 20 peratus daripada gaji bulanan bagi tempoh enam
bulan pertama dan diikuti 70 peratus daripada gaji bulanan pada enam bulan berikutnya
tertakluk kepada pekerjaan bergaji RM1,500 ke atas.

01250

Tuan Sanisvara Nethaji Rayer a/I Rajaji [Jelutong]: Yang Berhormat Menteri...
