34 DR.16.11.2021

Untuk maklumat Yang Berhormat, adalah menjadi dasar kerajaan untuk
meneruskan operasi RAS bagi laluan-laluan yang tidak berekonomi dan dalam usaha
kerajaan meningkatkan accessibility penduduk di kawasan pedalaman Sabah dan
Sarawak ke bandar-bandar yang berdekatan. Perkhidmatan ini mampu meningkatkan
tahap kehidupan penduduk luar bandar Sabah dan Sarawak dengan meningkatkan
mobiliti sumber ekonomi.

Berdasarkan perjanjian public service obligation for RAS, terdapat dua laluan di
Kudat iaitu Kota Kinabalu ke Kudat dan Kudat ke Sandakan dengan kekerapan
penerbangan masing-masing adalah dua kali seminggu. Walau bagaimanapun, kedua-
dua laluan tersebut terpaksa digantung sementara perkhidmatannya bermula 1 November
hingga 30 November 2021 kerana permintaan terhadap perkhidmatan di laluan ini sangat
tidak menggalakkan.

Bagi Long Pasia, perkhidmatan ke laluan ini masih belum disediakan ekoran
keadaan Padang Terbang STOLport di Long Pasia memerlukan_ kerja-kerja
penambahbaikan kerana mengalami kerosakan hampir 50 peratus. Anggaran kos yang
diperlukan bagi pembaikan padang terbang ini adalah sebanyak RM30 juta tertakluk
kepada kemampuan kewangan kementerian.

Tuan Yang di-Pertua, Yang Berhormat Kulim-Bandar Baharu telah menyatakan
kerisauan beliau mengenai cadangan pembinaan lapangan terbang antarabangsa KSP
akan menjejaskan sumber air di kawasan Ulu Muda. Setakat ini mesyuarat Majlis
Perancang Fizikal Negara (MPFN) dalam mesyuaratnya pada 27 Oktober tahun lalu
hanya memberikan kelulusan prinsip terhadap cadangan projek pembangunan lapangan
terbang antarabangsa Kulim. Kelulusan prinsip ini adalah tertakluk kepada permohonan
mendapatkan pertimbangan daripada Kementerian Pengangkutan dan beberapa agensi
kerajaan yang lain.

Kementerian Pengangkutan ingin menjelaskan bahawa sehingga kini tiada
kelulusan diberikan untuk menubuhkan aerodrome bagi projek KSP sepertimana yang
diperuntukkan di bawah Peraturan-peraturan Penerbangan Awam (Pengendalian
Aerodrom) 2016. Oleh itu, kelulusan akhir bagi cadangan pembinaan KSP hanya akan
dipertimbangkan apabila kajian Pelan Strategik Lapangan Terbang Negara (NASP) telah
disiapkan serta pematuhan kepada semua syarat yang ditetapkan oleh agensi kerajaan
yang lain sepertimana yang dinyatakan dalam laporan-laporan teknikal seperti laporan
EIA, laporan SIA, Laporan TIA dan sebagainya bagi memastikan cadangan pembinaan
lapangan terbang benar-benar viable, sustainable dan juga memenuhi keperluan teknikal
yang ditetapkan oleh CAAM dan MAVCOM.

Tuan Yang di-Pertua, Yang Berhormat Lanang amat prihatin terhadap isu harga
tiket penerbangan di Sabah dan Sarawak ke Semenanjung Malaysia yang tinggi.

Dato’ Seri Utama Haji Mukhriz Tun Dr. Mahathir [Jerlun]: Yang Berhormat.
Datuk Seri Ir. Dr. Wee Ka Siong: Silakan Yang Berhormat Jerlun.

Dato’ Seri Utama Haji Mukhriz Tun Dr. Mahathir [Jerlun]: Terima kasih. Boleh
saya tanya mengenai KXP sebentar tadi. Berdasarkan kepada apa Yang Berhormat
menjawab sebentar tadi, secara umumnya adakah pihak Kementerian Pengangkutan
sebenarnya positif ataupun negatif mengenai pembinaan KXP ini?

Datuk Seri Ir. Dr. Wee Ka Siong: Terima kasih Yang Berhormat Jerlun. Saya
rasa ini satu topik yang agak menarik. Kita kena melihat inventori yang ada. Kalau kita
lihat Lapangan Terbang Pulau Pinang, potensinya daripada segi membawa penumpang
dan juga daripada segi membawa cargo load juga agak tinggi. Akan tetapi disebabkan
pandemik, pengurangannya agak mendadak. Kalau kita hendak merancang even
mengikut pre-COVID level kita kena lihat juga berapakah jumlah penumpang yang dapat
dijana untuk KSP dan juga dari segi cargo load.

Sekiranya kedua-dua ini tidak memberi satu datangnya daripada kumpulan yang
sama, dia akan wujudkan satu saingan yang tidak baik. Itu kita kena lihat. Oleh sebab itu,
apabila kementerian duduk dalam mesyuarat MPFN, kita mempunyai satu syarat yang
agak nyata iaitu kena berdasarkan kepada laporan-laporan bukan sahaja EIA, TIA, SIA
