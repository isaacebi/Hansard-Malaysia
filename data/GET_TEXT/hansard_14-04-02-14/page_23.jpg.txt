DR.16.11.2021 13

Untuk makluman Yang Berhormat Kepong dan Ahli-ahli Dewan Rakyat sekalian,
bagi memastikan pemohon yang masih menunggu unit kosong untuk ditawarkan kepada
mereka, DBKL sedang giat melaksanakan penguatkuasaan secara berkala dan bersasar
mengikut zon dan kawasan yang telah pun kita kenal pasti. Antara kesalahan biasa yang
telah dikenal pasti oleh pihak DBKL juga pihak penguatkuasaan ialah penghuni yang tidak
sah.

Kemudian, penghuni yang tidak menetap dan yang penting sekali ialah
penyewaan semula ataupun sublet, dengan izin, unit kepada pihak ketiga. Kes-kes yang
melibatkan ketua penyewa yang terlibat dalam kes-kes dadah, maksiat dan juga
menyalahi undang-undang negara juga tidak terkecuali daripada tindakan Unit
Penguatkuasaan DBKL. Terima kasih.

Timbalan Yang di-Pertua [Dato' Mohd Rashid Hasnon]: Soalan tambahan, sila
Yang Berhormat Kepong.

Tuan Lim Lip Eng [Kepong]: Terima kasih, Yang Berhormat Timbalan Menteri.
Saya minta jawapan secara teliti tentang jumlah unit PPR yang baharu dicadangkan di
Kuala Lumpur dan nama lokasi-lokasi PPR yang baru tersebut, knususnya di kawasan
Parlimen Kepong. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Kepong. Sila Yang Berhormat Timbalan Menteri, satu minit.

Datuk Seri Jalaluddin bin Alias: Terima kasih, Yang Berhormat Kepong.
Kebetulan saya mempunyai catatan secara detailed untuk pembinaan unit-unit PPR yang
di Kuala Lumpur ini. Senarai untuk makluman Yang Berhormat Kepong dan juga Dewan
Rakyat, senarai status pelaksanaan kita ada 15 lagi tapak perumahan awam yang
berpotensi untuk pembangunan semula di Wilayah Persekutuan Kuala Lumpur sehingga
30 September. This data, dengan izin, data ini adalah sehingga 30 September 2021.

Dalam pembinaan kita ada Perumahan Awam Sri Pahang sekarang ini yakni yang
akan kita bina, yang akan siap pada tahun 2024.

Kedua, yang masih lagi dalam perintah pembangunan ada satu perumahan
awam, Sri Perlis, satu. Kemudian, yang masih lagi dalam proses permohonan rundingan
cadangan, kita ada tujuh masih lagi dalam proses rundingan dan dalam perancangan kita
ada lima lagi projek perumahan untuk membina perumahan awam. Secara jumlahnya, kita
ada 15 lagi dalam pembinaan yang melibatkan kawasan-kawasan di sekitar Wilayah
Persekutuan Kuala Lumpur. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Timbalan Menteri. Soalan tambahan kedua, saya jemput Yang Berhormat
Batu.

Tuan P. Prabakaran [Batu]: Terima kasih, Tuan Yang di-Pertua dan terima kasih
Yang Berhormat Timbalan Menteri atas jawapan. Saya ingin tahu, adakah dengan angka
yang Yang Berhormat Timbalan Menteri sebut tadi, daripada 2019, sebanyak 10,138
orang pemohon, dan jika tidak dapat jawapan sekarang boleh bagi jawapan bertulis angka
yang sebenar dalam permohonan, bukan daripada 2019 dan golongan ataupun statistik
golongan pemohon belia yang telah memohon untuk rumah PPR.

Juga soalan kedua, apakah mekanisme yang digunakan oleh penguat kuasa
untuk tarik balik rumah-rumah penduduk PPR selain daripada kes-kes ataupun kelayakan
mereka. Apakah mekanisme yang digunakan dan adakah penguatkuasaan akan bersama
dengan persatuan-persatuan penduduk untuk mencari ataupun memastikan penduduk ini
ada kelayakan? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Batu. Sila, Yang Berhormat Timbalan Menteri, satu minit.

Datuk Seri Jalaluddin bin Alias: Terima kasih, Yang Berhormat Batu. Soalan
Yang Berhormat Batu ada satu, yang kedua dan ketiga itu, saya sudah jawab tetapi tidak
apa saya perincikan lagi. Cumanya Yang Berhormat Batu, saya hendak detai/kan.

Tuan P. Prabakaran [Batu]: Terima kasih.
