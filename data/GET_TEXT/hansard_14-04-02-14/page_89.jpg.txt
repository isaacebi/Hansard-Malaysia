DR.16.11.2021 79

Dato’ Mansor bin Othman: Okey, saya pergi ke ini. Oleh sebab kita belum
sampai tentang isu pengurusan banjir, itu yang /ast one. Kita akan sampai ke situ. Yang
Berhormat Beaufort tidak ada, kita akan jawab secara bertulis. Yang Berhormat
Penampang kita akan jawab secara bertulis. Yang Berhormat Pasir Mas ada? Tidak ada.
Kita jawab secara bertulis. Yang Berhormat Baling tidak ada, kita jawab secara bertulis.

Yang Berhormat Jerai tentang isu air, untuk makluman Yang Berhormat, berikutan
dengan kejadian banjir lumpur dan kepala air yang berlaku pada 18 Ogos, ini Yang
Berhormat Jerai yang baharu bangun tadi ya. Sebagai permulaan pihak JPS telah
merancang untuk membangunkan Sistem Amaran Banjir Kepala Air ataupun SABKA di
Gunung Jerai, lokasi utama di Titi Hayun dan Tupah. SABKA Gunung Jerai ini dijangka
akan siap dibina pada tahun 2023 dan ia akan diperluaskan ke seluruh negara termasuk
di kawasan rekreasi dan kawasan tadahan air hujan lainnya.

Namun begitu, memandangkan sistem ini melibatkan pembinaan stesen serapan
hujan, aras air dan siren maka pihak JPS memerlukan kerjasama sepenuhnya daripada
kerajaan negeri khususnya Jabatan Perhutanan memandangkan kebanyakan lokasi
terletak di kawasan hutan simpanan.

Yang Berhormat Kuala Nerus tidak ada di sini, kita akan jawab secara bertulis,
Yang Berhormat Hang Tuah Jaya kita akan jawab secara bertulis, dia duk kempen
sekarang ini. Yang Berhormat Labuan, kita jawab secara bertulis. Yang Berhormat Tumpat
ada? Kita akan jawab secara bertulis.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Yang Berhormat Timbalan Menteri saya ada di sini, Beaufort.

Dato’ Mansor bin Othman: Beaufort ada, kita akan sampai sekejap lagi Yang
Berhormat Beaufort.

Yang Berhormat Tumpat tidak ada, Yang Berhormat Lanang tidak ada, Yang
Berhormat Keningau kita akan jawab secara bertulis. Yang Berhormat Penampang, kita
akan jawab secara bertulis. Yang Berhormat Libaran, jawab secara bertulis.

Okey, Yang Berhormat Jelutong. [Ketawa] Yang Berhormat Jelutong
membangkitkan isu berkenaan pelaksanaan rancangan tebatan banjir Sungai Pinang.
Banyak kali Yang Berhormat Jelutong membangkitkan isu ini, saya faham saya ini
kawasan beliau dan saya juga simpati juga sebab dari Pulau Pinang.

Untuk makluman Ahli Yang Berhormat, projek Rancangan Tepatan Banjir (RTB)
Lembangan Sungai Pinang telah diluluskan di bawah Rolling Plan Kedua Rancangan
Malaysia Kesebelas dengan kos projek berjumlah RM150 juta. Projek ini diteruskan di
dalam Rancangan Malaysia Kedua Belas dan projek RTB Lembangan Sungai Pinang kini
dalam peringkat reka bentuk terperinci oleh jurutera perunding yang dilantik. Punca
kelewatan pelaksanaan projek ini disebabkan oleh pelaksanaan PKP dan proses
memuktamadkan komponen projek.

Antara komponen projek yang belum dimuktamadkan adalah cadangan menaik
taraf tiga buah jambatan di Jalan Ayer Hitam, Jalan Perak dan Jalan Patani. Cadangan
ini di dalam proses semakan bersama pihak berkepentingan ataupun stakeholders dan
pemilik tanah yang terlibat dengan pengambilan balik tanah. Perolehan kerja bagi RTB
Lembangan Sungai Pinang telah dibuat penjadualan semula atau rescheduling
berdasarkan inisiatif perancangan Jabatan Pengairan dan Saliran, tender akan diiklankan
pada Disember 2021 dan pelaksanaan kerja fizikal dijadualkan pada Jun 2022, Yang
Berhormat Jelutong.

Tuan Sanisvara Nethaji Rayer a/l Rajaji [Jelutong]: Terima kasih Yang
Berhormat di atas pengumuman. Saya akan bawa berita baik ini balik kepada rakyat saya.
Cuma permintaan saya, saya minta supaya kerja-kerja ini dilaksanakan dengan seberapa
cepat yang mungkin supaya kita dapat meredakan ataupun pastikan perkara ini tidak
berlaku lagi. Terima kasih Yang Berhormat.

Datuk Rozman bin Isli [Labuan]: Yang Berhormat Menteri, Labuan.
