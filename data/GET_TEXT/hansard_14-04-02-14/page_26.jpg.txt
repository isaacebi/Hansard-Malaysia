16 DR.16.11.2021

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan Yang Berhormat Libaran.

Datuk Zakaria bin Mohd. Edris @ Tubau [Libaran]: Terima kasih Tuan Yang
di-Pertua. Syabas kepada Yang Berhormat Timbalan Menteri atas jawapan yang jelas
yang telah diberikan. Pemahaman dan pendedahan peranan perbelanjaan ketenteraan
sesebuah institut demi memacu keutuhan ekonomi dan kedaulatan negara, ini perlu
diterapkan kepada segenap masyarakat. Akibat kedudukan unik Sabah, negeri Sabah
memerlukan tumpuan yang sepenuhnya kepada usaha menangani cabaran keselamatan
dan kesihatan dengan berkesan selain mengurus ekonomi secara mampan juga strategik.

Soalan saya, saya minta Yang Berhormat Menteri jelaskan apa _rasional
peruntukan bajet pembangunan di bawah Rancangan Malaysia Ke-12 atau RMKe-12
untuk memperkasakan kawalan keselamatan di perairan Pantai Timur Sabah. Terima
kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri.

Dato’ Sri Ikmal Hisham bin Abdul Aziz: Tuan Yang di-Pertua, saya mohon
sedikit masa tambahan untuk menjawab soalan ini kerana saya ada sahabat kacak saya
yang di depan ini Yang Berhormat Sepanggar. Semalam dia ada bangkitkan semasa
MinDef menggulung oleh Yang Berhormat Menteri Kanan yang ada kaitan. Jadi, Yang
Berhormat Menteri ada maklum akan dijawab bersama dengan soalan Yang Berhormat
Libaran. Okey Yang Berhormat Sepanggar, masih kacak lagi.

Tuan Yang di-Pertua, terima kasih kepada Yang Berhormat Libaran kerana
bertanya soalan yang cukup penting ini. Sesungguhnya dalam RMKe-12, aspek
memperkasakan kesamarataan adalah untuk keseluruhan negeri Sabah, sama ada baik
di Pantai Barat mahupun di Pantai Timur Sabah setelah mengambil kira di mana
perancangan PITM secara keseluruhan.

Dalam hal ini, bagi membolehkan tentera darat mempertahankan dua buah
wilayah, Semenanjung dan juga di Sabah dan Sarawak secara serentak, sebuah markas
pemerintahan Medan Timur telah ditubuhkan di Kuching, Sarawak bagi memerintah
Divisyen Pertama Infantri di Sarawak dan Divisyen Kelima Infantri yang ditubuhkan di
Sabah.

Kenapa? Dahulu pertahanan daratan di Sabah dan Sarawak hanya
dipertanggungjawabkan kepada satu divisyen infantri iaitu Divisyen Pertama Infantri yang
berpangkalan di Kuching, Sarawak.

Jadi, dahulu infantri di Kuching ini jaga Sabah dan Sarawak. Manakala Sabah
pula hanya dipertahankan dahulu oleh sebuah briged infantri sahaja iaitu Briged Kelima
Infantri yang mempunyai ketumpukan yang lebih kecil.

Oleh itu, selaras dengan keperluan keselamatan semasa untuk maklumat Yang
Berhormat Libaran, pertahanan daratan ke seluruh negeri Sabah kini dipertanggungjawab
kepada Divisyen Kelima Infantri yang berpangkalan di Kem Lok Kawi di Kota Kinabalu. Di
mana pasukan-pasukan Tentera Darat diatur gerak melaksanakan tugas operasi sebagai
elemen hadapan di sempadan negeri Sabah untuk melindungi Kota Kinabalu sebagai
centre of gravity.

Manakala Briged Ke-13 Infantri yang berpangkalan di FELDA Sahabat, Lahad
Datu diatur gerak sebagai forward element mempertahankan kawasan Pantai Timur
Sabah. Terdapat juga pasukan infantri yang diatur gerak juga sebagai forward element di
sempadan daratan Malaysia-Indonesia di pedalaman negeri Sabah.

Briged Kelima Infantri yang berpangkalan di Kem Paradise, Kota Belud Sabah
bertindak sebagai elemen kedalaman, in depth element yang bersiap siaga membantu
forward element di sempadan sekiranya diperlukan mempertahankan negeri Sabah
daripada sebarang bentuk ancaman. Hendak landing sudah.

Kesimpulannya Yang Berhormat Libaran, dalam Bajet RMKe-12, Kementerian
Pertahanan sudah ambil kira semua sudut potensi ancaman keselamatan dalam
