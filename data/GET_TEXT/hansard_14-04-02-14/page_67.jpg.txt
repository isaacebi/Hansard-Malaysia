DR.16.11.2021 57

01510

Namun, kebergantungan terhadap sumber import ini perlu ditangani secara
strategik bagi memastikan sistem makanan negara tidak terjejas dan sebarang gangguan
dalam perdagangan antarabangsa khususnya bekalan daripada negara sumber import.

Dalam hal ini, Kementerian Pertanian dan Industri Makanan telah merangka
beberapa strategi untuk merancakkan pengeluaran bahan makanan secara domestik di
bawah Dasar Agromakanan Negara 2021-2030 (DAN 2.0) dan Pelan Tindakan Dasar
Sekuriti Makanan Negara 2021-2025 (Pelan Tindakan DSMN) bagi mengurangkan
kebergantungan terhadap sumber import. Antaranya adalah:-

(i) galakan kerjasama antara sektor swasta menerusi Program Smart
Sawah Berskala Besar ataupun Program Smart SBB;

(ii) penubuhan agensi khusus seperti Lembaga Ruminan Negara;

(iii) merancakkan usaha penerima gunaan teknologi moden dan

industri revolusi 4.0;

(iv) memperluas_ aktiviti pertanian bandar dan kebun-kebuniti di
kawasan-kawasan yang bersesuaian;

(v) memperkasa penyelidikan dan pembangunan berteraskan sekuriti
makanan untuk menghasilkan baka dan benih yang berimpak
tinggi; dan

(vi) menggalakkan penyediaan berteraskan pembangunan makanan
alternatif yang berpotensi sebagai pengganti kepada beras dan
keperluan diet termasuk pembangunan makanan_alternatif
ternakan serta meningkatkan kompeten pemakanan sihat yang
mempromosi komuniti makanan yang dikeluarkan  secara
tempatan.

Berkenaan dengan ketiadaan food security agency seperti yang dibangkitkan oleh
Yang Berhormat Kuala Nerus dan Yang Berhormat Bintulu, untuk makluman Abhli-ahli
Yang Berhormat, cadangan penubuhan Bahagian Sekuriti Makanan di peringkat
kementerian telah dipanjangkan kepada Jabatan Perkhidmatan Awam.

Pada masa yang sama, MAFI juga akan melaksanakan kajian penyediaan
blueprint sekuriti makanan negara di mana salah satu skop kajian adalah menilai
keberkesanan penubuhan satu entiti khusus untuk merangka, memantau dan
melaksanakan mandat berkaitan sekuriti makanan secara menyeluruh di bawah rolling
plan kedua Rancangan Sabah Ke-12 pada tahun 2022. Kajian yang dijangka selesai pada
tahun 2023 ini akan turut mencadangkan strategi-strategi bagi perkukuh sekuriti makanan
negara bagi tempoh 2026 hingga 2030.

Untuk makluman Ahli Yang Berhormat juga, walaupun pada masa ini kita tidak
mempunyai satu food security agency khusus seperti yang dicadangkan, namun MAFI
sentiasa memberikan keutamaan dalam menjamin kelangsungan bekalan makanan
negara sekali gus memperkasa agenda sekuriti makanan negara secara keseluruhannya.
Malah melalui Jawatankuasa Kabinet mengenai Dasar Sekuriti Makanan Negara,
kerajaan juga telah memperkukuh sekuriti makanan negara secara lebih holistik dan
mampan. Jawatankuasa ini memainkan peranan yang penting dalam memperkukuh dan
menyelaras strategi serta pelan-pelan tindakan bagi menangani sebarang isu sekuriti
makanan negara sama ada jangka masa pendek, sederhana atau panjang.

Datuk Seri Panglima Wilfred Madius Tangau [Tuaran]: Terima kasih Yang
Berhormat. Pertamanya, saya mengucapkan tahniah atas lantikan Yang Berhormat
sebagai Menteri Pertanian dan Industri Makanan. Memang sesuai, memang kelulusan
pun sudah ngam dari UPM, kemudian orang Sabah.

Yang Berhormat sedar bahawa agensi-agensi pertanian di Sabah, Jabatan
Pertanian, Jabatan Haiwan dan sebagainya memang tidak tertakluk dengan Jabatan
Pertanian di Semenanjung Malaysia. Ketua Pengarah di Sabah tidak melaporkan kepada
Ketua Pengarah di Semenanjung Malaysia dan sebagainya. Banyak juga insiden-insiden
