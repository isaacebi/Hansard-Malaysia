DR. 6.10.2022 37

ada 1,497 buah kampung lagi. Maknanya masih banyak lagi. Apa yang kita buat di bawah
JENDELA 1 839, sebahagian besarnya telah disiapkan termasuk yang saya sebut tadi 138
daripada jumlah itu adalah di Sabah sahaja.

Untuk seterusnya, masih ada lagi 1,497 lagi yang kita akan sambung lagi dengan
menggunakan teknologi satelit, menjadikan kesemuanya lebih daripada 2,000 lokaliti seluruh
negara yang terpaksa menggunakan teknologi satelit sebab keadaan kedudukan jauh di
pendalaman. Jadi, laporan progress kerja ini kita keluarkan tiap-tiap suku tahun secara rasmi.
Begitu juga angka-angka lain yang Yang Berhormat sebutkan tadi, itu mungkin sedikit
menimbulkan kekeliruan iaitu jumlah menara untuk seluruh Sabah sahaja iaitu 614 telah
diaward kepada satu syarikat milik kerajaan negeri tetapi baru siap hanya 142. Saya telah
menemui Ketua Menteri dan Kerajaan Negeri Sabah minta perkara itu diperbaiki sebab
pelaksanaannya memerlukan kepada kerjasama kerajaan negeri dan juga kerajaan
tempatan.

Secara relatif, pelaksanaan di Sabah adalah perlahan dan kita mahu ianya perlu
disegerakan. Sepatutnya, yang 614 ini akhir tahun ini semua siap. Akan tetapi, kita ada tiga
bulan lagi berbaki, baru hanya 142 yang siap. Itu perlu dilakukan. Jadi, data-data yang
terperinci ini boleh kita berikan kepada Yang Berhormat. Terima kasih.

Dato’ Ramli bin Dato’ Mohd Nor [Cameron Highlands]: Sebelah sini tidak ada.
Silakan Yang Berhormat...

Tuan Syed Ibrahim bin Syed Noh [Ledang]: Ledang.

Datuk Seri Panglima Wilfred Madius Tangau [Tuaran]: Tuaran. Ini dari Sabah.

Dato’ Ramli bin Dato’ Mohd Nor [Cameron Highlands]: Ledang. Dia lambat keluar
di sini.

Tuan Syed Ibrahim bin Syed Noh [Ledang]: Terima kasih Timbalan Yang di-
Pertua. Saya nak tanya sedikit, mungkin terkeluar sedikit daripada tajuk tetapi masih lagi
berkenaan dengan internet jalur lebar dan ada kaitan juga dengan Sabah. Oleh sebab ada
satu soalan yang saya tanya pada hari Isnin yang lepas, yang berkait dengan 5G. Sudah ada
jawapan yang saya telah terima. Saya ucap terima kasih pada kementerian.

Berkenaan dengan 5G ini, kita tahu statusnya sepatutnya pada penghujung tahun ini
ialah 40 peratus bagi kawasan-kawasan kependudukan tinggi. Ada dalam jawapan ini
menyebutkan ialah sekarang pada tahap 33.2 peratus yang melibatkan kawasan Lembah
Klang, bandar-bandar utama di Johor, Melaka, Negeri Sembilan, Perak, Pulau Pinang, Sabah
dan Sarawak. Jadi, apabila disebutkan 33.2 peratus ini, apakah bermakna bahawa setiap
daripada kawasan-kawasan utama tadi, bandar-bandar utama.

Kita katakan tadi, misalnya di Sabah, di Kota Kinabalu. Bolehkah kita peroleh 5G
tersebut. Oleh sebab saya nak sebut pada pihak Menteri juga ada rakan saya di Petaling
Jaya, di Kuala Lumpur yang masih mengadu, sudah pun ada 5G, menggunakan YES tetapi
mereka tidak dapat 5G itu. Mereka tidak dapat melaksanakan ataupun dapat merasai nikmat
daripada menggunakan 5G. Terima kasih.

Tan Sri Datuk Seri Panglima Haji Annuar bin Haji Musa: Terima kasih, Yang

Berhormat. Sebenarnya, waktu saya berada di luar negara menghadiri sidang International
