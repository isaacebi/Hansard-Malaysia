DR. 6.10.2022 35

Datuk Seri Panglima Hajah Azizah Binti Datuk Seri Panglima Haji Mohd Dun
[Beaufort]: Berapa kali pusing tidak dapat-dapat. So, permasalahan ini sebenarnya adalah
sesuatu yang saya rasa perlu kementerian untuk mengetahuinya dengan lebih jelas daripada
kami. Saya ingin bertanya apakah pendekatan kementerian untuk mengenal pasti kawasan-
kawasan luar bandar yang masih tidak mempunyai rangkaian internet, at the no connection
ataupun lemah terutamanya di kawasan kampung yang jauh dari kawasan bandar.

Akan tetapi, saya katakan tadi pejabat saya itu pun cuma about lima kilometer sahaja
dari bandar Beaufort. Sebagainya contohnya, kawasan kampung seperti di kawasan
Parlimen saya di Kampung Kebulu, Kampung Batu 60, SK Batu Linting di Kuala Penyu, di
kawasan lain seperti Long Pasia di Sipitang yang tidak mempunyai rangkaian internet.
Kadang-kadang tiada line, kadang-kadang dalam ‘E’ itu pun masih lemah dan
mengecewakan.

Jadi saya ingin tahulah daripada kementerian, apakah pendekatan yang diambil
untuk mengenal pasti kawasan-kawasan ini dan dapat menanganinya dengan sebaik
mungkin supaya pencapaian internet yang terhad ini dapat menambah baik komunikasi dari
segi pembelajaran dan juga urusan dagangan dalam talian oleh rakyat yang berada di
kawasan luar bandar terutama di negeri Sabah ini. Terima kasih.

Tan Sri Datuk Seri Panglima Haji Annuar bin Haji Musa: Terima kasih, Yang
Berhormat. Sebenarnya, masih ramai di kalangan pengguna yang belum begitu memahami
tentang bagaimanakah perkhidmatan telekomunikasi itu diadakan dan bagaimanakah pula
mereka dapat menerima perkhidmatan yang sebaik mungkin.

Ini kerana perkhidmatan membekalkan telekomunikasi ataupun internet itu ada
beberapa kaedahnya. Oleh sebab itu, dari sudut perancangan kerajaan di bawah Program
JENDELA Fasa 1 dan Fasa 2 kita menyukat, sebab saya ikuti ini dalam tiga dan empat hari
lepas ada juga perbahasan di sini oleh beberapa Ahli Yang Berhormat sewaktu Timbalan
Menteri menjawab yang menunjukkan kurang kefahaman tentang bagaimana proses
pelaksanaan perkhidmatan jalur lebar ini.

Pertama sekali daripada segi sudut kerajaan, sukatan yang kita buat ialah
ketersambungan untuk mencapai tahap 100 peratus ketersambungan yang disukat
berdasarkan kepada kawasan berpenduduk.

Dalam rancangan kita menjelang tahun 2025, baru kita boleh capai 100 peratus
connectivity bagi semua kawasan berpenduduk. Sekarang ini kita mencapai tahap lebih
kurang 96.7 peratus. Ada tiga peratus berbaki kawasan-kawasan yang sukar dihubungi yang
kita terpaksa menggunakan pelbagai teknologi alternatif termasuklah satelit.

Kemudian behavior ataupun sifat bagaimana perkhidmatan terbaik diberikan juga
berbeza. Banyak orang awam dia menyukat dengan menggunakan mobile phone. Mobile
satu kaedah tetapi bila ia berada dalam bangunan sepatutnya ada kaedah-kaedah lain dan
peranti-peranti yang perlu dipasang dalam bangunan yang kebanyakannya orang kita tidak
menggunakan kaedah-kaedah untuk dalam bangunan. Dia menyukat berdasarkan kepada
perkhidmatan mobile. Jadi experience mobile phone yang digunakan untuk bergerak dengan

dalam bangunan itu satu situasi yang berbeza.
