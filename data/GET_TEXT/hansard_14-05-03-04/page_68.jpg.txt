DR. 6.10.2022 62

Jadi, saya mencadangkan Yang Berhormat Menteri supaya kita permudahkan, sebab
tidak masuk akal untuk budak-budak kita, anak-anak muda kita ini kita hendak ceramah, kita
hendak kurung dia sampai berjam-jam dan expect dia melalui tujuh proses. Hal ini kerana
kebanyakannya daripada mereka ini boleh memandu. Cuma yang kita hendak tekankan ialah
supaya ada tatasusila dan disiplin dan ini boleh kita masukkan ke dalam kokurikulum
pembelajaran mereka di sekolah.

Ataupun sebelum mereka sudah lulus, sebelum mereka diberikan lesen ini di waktu
inilah kita kumpulkan dan pegawai-pegawai JPJ yang ditauliahkan oleh kerajaan boleh
memberikan penerangan kepada mereka, “kamu sudah dapat lesen, tahniah. Kamu harus
buat satu, dua, tiga, empat, lima ini. Ingatlah ibu bapa di rumah, ingat mereka yang kamu
tinggalkan ataupun ingatlah mangsa-mangsa yang kamu langgar kemudian, apa akan jadi
pada mereka ini.”

Itu yang pertama Tuan Yang di-Pertua, yang saya hendak sebut. Keduanya Tuan
Yang di-Pertua, tentang satu kajian harus dibuat Tuan Yang di-Pertua. Bila merempit ini,
hampir majoritinya anak-anak Melayu. Sedarkah Tuan Yang di-Pertua, tiap-tiap malam
minggu di Pulau Pinang, di Johor Bahru, di dalam kawasan bandar ataupun pinggir bandar
ini berlaku rempit. Saya kira kementerian kena buat kajian, apa masalah sebenar mereka ini
mesti ada sebab. You tidak boleh blame mereka tetapi apa sebabnya yang menyebabkan
ataupun menggalakkan ataupun menyebabkan mereka suka merempit. There must be a
reason. Tidak mungkin manusia lakukan sesuatu tanpa sebab.

Jadi, saya hendak tanya Yang Berhormat Menteri, adakah kajian telah dibuat. Why?
Semua orang bercakap tetapi kita tidak tanya why mereka suka merempit. Malah seperti yang
dikatakan oleh tadi Yang Berhormat Jelutong, ada orang yang telah pun berumah tangga,
yang sudah ada anak dan merempit. Baru-baru ini accident sesama dia, meninggal di Pulau
Pinang. Saya pun tidak tahu kenapa mereka suka merempit dan sebab itu saya kata satu
kajian harus dibuat dan kalau kita jumpa puncanya itu, maka sesuatu tindakan harus kita
lakukan.

Terakhir sekali...

Timbalan Yang di-Pertua [Dato’ Mohd Rashid Hasnon]: Seminit lebih lagi.

Dato’ Johari bin Abdul [Sungai Petani]: Tuan Yang di-Pertua, ya lah saya hendak
sebut tentang ada kadang-kadang sudah tentu Yang Berhormat Menteri pun tahu bagaimana
JKR juga telah pun memaklumkan kadang-kadang kawasan-kawasan kemalangan yang
selalu terjadi dan kita blame pemandu-pemandu.

Akan tetapi pemandu berkata ada kawasan-kawasan yang amat berbahaya dan di
sini nampaknya penyelarasan harus terjadi. Di mana sudah tentu pengguna-pengguna jalan
raya lebih tahu apa yang terjadi kawasan-kawasan tersebut, sama ada gelap ataupun ia
punya /abelling tidak betul ataupun cara jalan itu dibuat.

Di sinilah saya rasa harus Kementerian Pengangkutan memainkan peranan dengan
mendesak supaya pihak JKR, pihak kementerian yang berkenaan untuk mengambil tindakan

kerana yang menjadi mangsa ialah pengguna-pengguna jalan raya.
