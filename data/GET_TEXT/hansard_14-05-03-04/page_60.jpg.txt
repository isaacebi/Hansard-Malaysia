DR. 6.10.2022 54

Pertamanya, umum mengetahui bahawa kita masih lagi sedang cuba untuk keluar
daripada macam-macam masalah yang telah berlaku ke atas kita sejak berlakunya pandemik
COVID-19. Ramai yang telah hilang kerja dan sedang melakukan kerja-kerja sebagai
penghantar makanan melalui Grab, pemandu kenderaan Grab dan_ sebagainya
menggunakan kenderaan masing-masing.

Maka, walaupun hasrat dan niat kerajaan mungkin adalah untuk menyeragamkan
semua perkhidmatan ini dan juga untuk memastikan keselamatan, saya memastikan
keselamatan pemandu-pemandu Grab, penghantar-penghantar makanan melalui p-hailing
dan sebagainya, saya ingin merakamkan bahawa rata-rata pemuda-pemuda kita di luar sana
masih lagi menghadapi masalah kewangan yang begitu teruk.

Jumlah yang dikenakan oleh pengusaha-pengusaha yang mengadakan kelas-kelas
bimbingan sebelum seseorang itu mengambil peperiksaan untuk mendapatkan lesen-lesen
masih lagi begitu tinggi sekali dan seperti yang dikatakan oleh Yang Berhormat Johor Bahru,
boleh dikurangkan. Saya ingin tanya, walaupun kerajaan, kementerian dan jabatan
mengambil langkah-langkah untuk membentangkan undang-undang ini, bukankah tidak
Jabatan Pengangkutan Jalan sendiri dapat mengadakan kelas-kelas itu daripada kita
menyerahkan amanah itu kepada pengusaha-pengusaha?

Sedikit sebanyak Jabatan Pengangkutan Jalan seperti dahulu, ketika saya mendapat
lesen lebih kurang 25 tahun ke 30 tahun yang lalu, saya melalui kelas-kelas bimbingan yang
diadakan di Jabatan Pengangkutan Jalan. Di mana pegawai-pegawai Jabatan Pengangkutan
Jalan ketika itu di Batu Uban, Jabatan Pengangkutan Jalan Batu Uban, mengadakan kelas-
kelas bimbingan.

Kita pergi untuk kelas-kelas di situ dan selepas pergi ke kelas-kelas yang diadakan,
syarahan-syarahan oleh pegawai-pegawai, kita menduduki peperiksaan. Itu adalah salah
satu. cara yang boleh diperhalusi, dipertimbangkan oleh kementerian untuk kita
mengurangkan beban yang dihadapi oleh pemuda-pemuda di luar sana. Satu lagi perkara
yang ingin saya tekankan di sini adalah tumpuan kementerian adalah kepada memberikan
lesen dan juga lesen-lesen kepada pemandu bas dan sebagainya. Akan tetapi saya
mendapati bahawa tidak ada sebarang tumpuan diberikan oleh kementerian dan jabatan
kepada pemantauan keselamatan kenderaan-kenderaan komersial di atas jalan raya.

Kita linat banyak berita baru-baru ini dan berita-berita yang tular yang menunjukkan
bahawa kebanyakan kenderaan seperti kadangkala bas persiaran, bas kilang dan juga
kenderaan-kenderaan berat menjadi punca berlakunya kemalangan-kemalangan serius di
atas jalan raya. Banyak sangat berita yang dilaporkan mengenai kejadian satu keluarga
meninggal akibat kemalangan yang disebabkan oleh kenderaan-kenderaan berat yang tidak
dapat menggunakan brek dan sebagainya yang menyebabkan kematian.

So, saya di sini mengambil kesempatan ini untuk menyerulah kepada Yang
Berhormat Menteri, kementerian dan Jabatan Pengangkutan Jalan untuk mempertingkatkan
lagi usaha-usaha untuk memantau sama ada enam bulan sekali, satu tahun sekali,
kenderaan-kenderaan ini wajib untuk menjalani pemeriksaan untuk memastikan bahawa

mereka adalah dalam keadaan yang selamat untuk digunakan di atas jalan raya.
