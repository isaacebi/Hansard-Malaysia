DR. 6.10.2022 28

48 di FT185 Jalan Simpang Pulai —- Gua Musang, seksyen 56, 63, 75 dan 70 di FT59 di Jalan
Tapah — Cameron Highlands serta seksyen 15, 23 dan 30 di FT102 di Jalan Ringlet — Sungai
Koyan.

Tujuan pemasangan stesen tolok hujan ini adalah untuk memberi petunjuk
kemungkinan akan berlakunya cerun runtuh dalam hubung kaitnya dengan kadar hujan. Had
amaran semasa akan dipaparkan di laman web Sistem Amaran Awal Cerun JKR untuk
memberi amaran awal tanah runtuh seterusnya akan dimaklumkan kepada Jurutera Daerah
untuk mengambil langkah berjaga-jaga serta melakukan pemeriksaan bagi mengenal pasti
sekiranya terdapat sebarang tanda-tanda awal kejadian cerun runtuh di kawasan yang
berisiko tinggi.

Oleh itu bagi menghadapi musim peralihan monsun timur laut, JKR sentiasa dalam
keadaan bersiap siaga dan JKR Daerah turut mengadakan rondaan secara berkala bagi
melihat sebarang tanda-tanda awal runtuhan demi keselamatan penduduk dan pengguna
jalan raya yang melalui kawasan cerun yang berisiko tinggi. Bagi kawasan yang telah
menunjukkan tanda-tanda akan berlaku runtuhan, JKR akan menutup jalan dan akan
memasang serta menyediakan pengurusan trafik di tapak pembinaan bagi mengelakkan
sebarang kejadian yang tidak diingini berlaku di kawasan tersebut. JKR juga bersedia dari
segi logistik sekiranya berlaku runtuhan dengan menutup kawasan runtuhan tersebut
menggunakan kanvas sebelum kerja-kerja pembaikan dilaksanakan di kawasan runtuhan.
Sekian, terima kasih.

Tuan Yang di-Pertua: Terima kasih. Yang Berhormat Cameron Highlands?

Dato’ Ramli bin Dato' Mohd Nor [Cameron Highlands]: Terima kasih kepada pihak
kementerian atas inisiatif yang telah diambil untuk memastikan cerun-cerun di negara ini
berada di dalam keadaan yang selamat.

Soalan tambahan saya, daripada 884 bilangan cerun yang terdapat di Cameron
Highlands dimaklumkan bahawa 46 daripadanya berisiko tinggi dan 65 dikenal pasti dalam
kategori yang sangat berisiko tinggi sebagaimana yang dinyatakan. Berhubungan itu, apakah
tindakan penyelenggaraan atau pembaikan yang telah diambil oleh pihak kementerian
terhadap cerun-cerun tersebut?

Tuan Yang di-Pertua: Terima kasih. Silakan Yang Berhormat Timbalan Menteri.

Datuk Arthur Joseph Kurup: Terima kasih Ahli Yang Berhormat dan tahniah saya
ucapkan kepada Ahli Yang Berhormat kerana sentiasa prihatin dengan keadaan keselamatan
jalan dan juga cerun di kawasan yang diwakili oleh Ahli Yang Berhormat.

Seperti mana yang dikatakan, JKR kenal pasti kawasan Cameron Highlands sebagai
satu kawasan yang mempunyai bilangan cerun yang berisiko yang agak tinggi. Jadi antara
tindakan yang telah diambil oleh pihak kementerian ialah kerja-kerja penyelenggaraan rutin
yang terdiri daripada skop pemantauan secara fizikal ke atas struktur cerun, kerja
penyelenggaraan berkala serta kerja pengukuhan struktur cerun ke atas cerun yang berisiko
sangat tinggi dan juga tinggi yang turut dilaksanakan di bawah kontrak penyelenggaraan
cerun di jalan Semenanjung Malaysia yang dilaksanakan oleh syarikat Pintas Utama bagi

kawasan Cameron Highlands.
