DR. 6.10.2022 41

Datuk Mastura binti Tan Sri Dato’ Mohd Yazid: Ya, ya. Kuasa saya setelah
diperkenankan oleh Duli Yang Maha Mulia Seri Paduka Baginda Yang di-Pertuan Agong.

Dato’ Ramli bin Dato' Mohd Nor [Cameron Highlands]: Yang Berhormat Timbalan
Menteri, jawab.

Datuk Mastura binti Tan Sri Dato’ Mohd Yazid: Ya. Bagi saya ataupun kalau kita
lihat konsep Keluarga Malaysia ini, Yang Berhormat amat peka mengenai kesengsaraan
rakyat juga di Parlimen Yang Berhormat. Mereka telah melalui satu zaman gelap ketika
COVID-19. Ini adalah usaha murni Yang Amat Berhormat Perdana Menteri untuk sampai ke
semua tempat untuk meraikan rakyat dan juga membantu rakyat secara terus dengan
menyediakan semua agensi kerajaan yang terbabit di tempat-tempat tertentu.

Macam di Negeri Sembilan, akan ada kelainannya. Jadi, ia tidak ada kena-mengena
untuk mempromosikan Yang Amat Berhormat Perdana Menteri sebab mesti ada satu
lonjakan setelah kita mengalami zaman yang gelap supaya rakyat itu dapat dibantu secara
terus di negeri masing-masing Yang Berhormat. Pendekatan konsep Keluarga Malaysia ini,

ia mempunyai tiga nilai atau prinsip utama Yang Berhormat sendiri maklum iaitu:

(i) keterangkuman;
(ii) kebersamaan; dan
(iii) kesyukuran.

Semestinya Yang Amat Berhormat Perdana Menteri mahu perkara ini dikongsi
sehingga sampai ke dapur rakyat. Kalau kita memikirkan fasal perbelanjaan tadi Yang
Berhormat, JAKM ini merupakan program yang dilaksanakan secara kos efektif dan banyak
memberi kebaikan kepada orang ramai melalui penyampaian perkhidmatan agensi kerajaan.

Cuba Yang Berhormat bayangkan ya, mungkin Yang Berhormat tidak lagi— belum
lagi pergi ke mana-mana JAKM. Saya telah pergi kepada semua, rakyat boleh terus
berurusan dengan kaunter-kaunter kerajaan yang selalunya berada di Putrajaya. Ini kita bawa
turun ke bawah sampai ke akar umbi dan mereka berhadapan dengan pegawai-pegawai yang
tertentu. Selalunya ada pegawai-pegawai tertinggi yang hadir pada JAKM ini.

Jadi, daripada segi nilai inklusiviti diterapbkan di mana mereka memerlukan diberi
bantuan, nilai kebersamaan ditekankan Yang Berhormat dan kesemua 26 buah kementerian
dan lima Menteri di Jabatan Perdana Menteri bersama-sama membantu rakyat dalam
kesusahan serta nilai kesyukuran merupakan manifestasi kepada budaya tolong-menolong
dalam Keluarga Malaysia ini. Terima kasih Yang Berhormat, terima kasih Tuan Yang di-
Pertua.

Dato’ Haji Salim Sharif [Jempol]: Jempol, Jempol.

Dato’ Ramli bin Dato' Mohd Nor [Cameron Highlands]: Yang Berhormat Jempol.

Dato’ Haji Salim Sharif [Jempol]: Terima kasih Tuan Yang di-Pertua. Saya di sini
juga memaklumkan bahawa JAKM di peringkat Negeri Sembilan akan bermula 7 hingga 9
Yang Berhormat Rasah ya. Jadi, kalau kata Yang Berhormat Rasah tadi sesuai untuk
pembubaran, di Jempol paling tepat tempat untuk /ast program sebelum pembubaran.

Jadi, apa yang saya lihat untuk program ini di Jempol akan diadakan tetapi dalam

soal menambah baik, banyak tadi disebut sambutan rakyat dalam soal pemulihan ekonomi
