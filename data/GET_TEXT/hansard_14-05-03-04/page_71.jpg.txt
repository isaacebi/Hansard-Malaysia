DR. 6.10.2022 65

3.03 ptg.

Tuan Hassan bin Abdul Karim [Pasir Gudang]: Assalamualaikum warahmatullahi
wabarakatuh. Terima kasih Tuan Yang di-Pertua. Yang Berhormat Menteri, saya percaya
pindaan rang undang-undang ini, Akta Pengangkutan Jalan 1987 ini bagus. Saya hendak
tumpu satu aspek sahaja iaitu seksyen baharu yang dimasukkan, seksyen baharu 63A. Kalau
saya baca begini, seksyen 63A(1). “Walau apa pun seksyen 63 menjadi sah bagi sesuatu
kenderaan motor jika ditimbang dengan menggunakan sistem penimbang semasa bergerak
elektronik atau berkomputer yang dipasang pada mana-mana jalan’.

Yang Berhormat Menteri, sebagai orang biasa saya tidak berapa faham maksud ayat
itu. Akan tetapi ini tentu ada kaitan dengan penimbang lori dan beratnya. Muatan itu dan kalau
dibaca pula yang subseksyen (2) itu, ada kaitannya dengan jalan raya. Mungkin tujuan ini
untuk hendak jaga jalan raya itu supaya jangan rosak, supaya JPJ boleh kawal lori yang lalu
di atas jalan raya atau lebuh raya itu. Saya rasa pindaan ini bagus.

Saya merujuk kepada kawasan Parlimen Pasir Gudang, ada Lebuh raya Pasir
Gudang. Lebuh raya ini sudah berpuluh tahun umurnya, tidak ada tol. Agaknya kerana tidak
bayar, tol itu keadaannya teruk sangat Yang Berhormat Menteri. Ini di bawah kementerian
yang lain. Saya faham. Lebuh raya Pasir Gudang ini menghubungkan jalan ke Pelabuhan
Pasir Gudang dan kawasan industri terus ke Lebuh raya Utara Selatan ke Singapura, ke
Pelabuhan Tanjung Pelepas dan sebagainya. Jadi, kalau pindaan ini boleh menolong untuk
menjaga kualiti lebuh raya yang ada itu dan juga lebih raya di seluruh negara sangat bagus.

Jadi, hanya hendak dapat penjelasan daripada Yang Berhormat Menteri, bagaimana
dengan seksyen baharu ini akan membantu kita menjaga kualiti lebuh raya itu? Agak bagus
juga kalau Yang Berhormat Menteri sekali skala dapat datang tinjau di Lebuh raya Pasir
Gudang sebab ia menghubungkan kawasan yang menghasilkan kekayaan negara kita.
Kawasan industri Pelabuhan Pasir Gudang dan selepas itu Pelabuhan Tanjung Langsat.

Jadi dalam sekarang macam mana lori-lori itu ditimbang, beratnya? Saya tidak
nampak dekat mana ada alat-alat itu. Kalau dalam pindaan ini ada seksyen yang
menyebutkan, “Penimbang semasa bergerak elektronik”. Apa itu? Dia punya gajet macam
mana itu? Dapat bantu kan. Oleh kerana pihak Jabatan Kerja Raya (JKR) bukan tidak baik
pulih. Baik pulih Yang Berhormat Menteri, lubang-lubang itu. Apabila hujan diturap balik,
rosak balik.

Kalau kita lihat di lebih raya itu, lorinya berat-berat, lori besar dan kerosakan ini
memang parah. Proses hendak naik taraf ini hanya sebahagian sahaja yang selesai,
sebahagian lagi belum selesai lagi. Banyak nyawa telah terkorban terutama penunggang-
penunggang motosikal. Terlanggar lubang, mati atas jalan raya itu Yang Berhormat Menteri.

Jadi, ada baik juga kalau kerap ditempatkan pegawai-pegawai JPJ untuk kawal
keadaan di lebuh raya itu. Kalau Yang Berhormat Menteri boleh berkongsi dengan kita,
adakah ada data-data, umpamanya tindakan pendakwaan dilakukan ke atas kenderaan-
kenderaan berat ini yang melebihi muatan yang dibenarkan oleh Jabatan Pengangkutan

Jalan. Jadi, itu sahaja yang saya ingin sebutkan Yang Berhormat Menteri. Pindaan ini bagus
