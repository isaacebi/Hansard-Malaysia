DR. 6.10.2022 63

Oleh sebab itu, saya kira tindakan ini penyelarasan harus dibuat khususnya di
kawasan-kawasan luar bandar yang ada kawasan-kawasan gelap, kawasan-kawasan yang
tidak berlampu, kawasan-kawasan yang bukan sahaja tidak berlampu tetapi juga suasana itu
tidak membolehkan pemandu-pemandu itu memandu dengan keadaan yang selamat.

Jadi saya kira harus penyelarasan berlaku dengan lebih pantas khususnya yang
melibatkan kementerian dan PBT. Itu sahaja, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Sungai Petani. Sila Yang Berhormat Seputeh.

2.55 ptg.

Puan Teresa Kok [Seputeh]: Terima kasih Tuan Yang di-Pertua. Saya ingin
mengambil kesempatan ini untuk membangkitkan dua isu, yang mana saya merupakan,
membayangkan apa keadaan yang sebenar yang berlaku dalam akar umbi.

Tuan Yang di-Pertua, saya hendak rujuk sebenarnya seksyen 44(1A), Akta JP4J, iaitu
berkenaan memandu semasa berada di bawah pengaruh minuman yang memabukkan atau
dadah, iaitu hukuman bagi orang yang memandu di bawah pengaruh alkohol ataupun dadah
dan menyebabkan kecederaan tetapi bukan kematian. Dendanya ialah RM50 ribu ataupun
tujuh hingga 10 tahun pemenjaraan.

Jadi, hukuman ini sebenarnya lebih berat berbanding dengan hukuman bagi orang
yang memandu kereta dengan bahaya dan menyebabkan kematian di bawah seksyen 41,
Akta JPJ. Di mana dendanya adalah RM50 ribu dan pemenjaraan lima hingga 10 tahun.

Jadi saya hendak tanya, satu ialah dia mungkin ada pengaruh alkohol, dia
mencederakan orang tetapi bukan menyebabkan kematian. Satu lagi adalah memandu
secara melulu tetapi menyebabkan kematian. Jadi yang menyebabkan kematian yang
hukumannya lebih ringan berbanding dengan yang drink and drive, yang mabuk.

Jadi saya rasa ini adalah sedikit ketidakserasian ataupun double standard daripada
segi penggubalan undang-undang dalam JPJ. Tuan Yang di-Pertua, saya bangkit ini saya
sebenarnya saya tidak sokong sesiapa yang minum alkohol dan selepas itu memandu kereta
tetapi sekarang yang had alkohol, peratusan alkohol dalam nafas seorang pemandu yang
ada minum itu sebenarnya ia diperketat dan dipertingkatkan lagi.

Jadi, bagi saya di kawasan saya misalnya. Kawasan saya bandar kan, saya memang
dengar banyak kes yang saya rasa agak memeranjatkan kerana undang-undang ini ia baik
tetapi ia juga membuka jalan, membuka pintu kepada pegawai penguatkuasaan dan juga
malah pegawai polis untuk minta wang rasuah. Jadi, angka yang saya dengar itu ialah bila
mereka di dalam blok jalan, ada yang minta RM3,000, RM5,000 dan baru-baru ini saya malah
dengar ada minta wang rasuah RM10 ribu cash.

Jadi salah seorang pengadu ialah kawan saya yang dia kata bila dia makan di satu
restoran di kawasan saya dan dia ada minum sedikit wine dan selepas itu dia di blok oleh
polis dan polis kata sama ada hendak ikut dia balik ke balai, masuk dalam lokap, bermalam
you know. Waktu itu adalah hari Jumaat. Selepas itu dua malam kemudian akan didakwa ke

mahkamah hari Isnin. Semua orang tidak mahu ini kan?
