DR. 6.10.2022 94

Mengenai perkara yang dibangkitkan oleh Yang Berhormat juga seperti pemantauan
yang melibatkan berkaitan dengan kemalangan jalan raya. Itu saya rasa perlu dan pihak MOT
akan mengambil kira ini semua dalam usaha untuk memastikan pengguna-pengguna jalan
raya termasuk pemandu-pemandu kenderaan dan motosikal berada dalam keadaan yang
selamat. Jadi, terima kasih Yang Berhormat atas isu yang dibangkitkan.

Selain daripada itu, daripada Yang Berhormat Sepang tadi ini ada kaitan dengan p-
hailing, lesen yang diberi kepada kenderaan bermotor juga yang ada di kalangan pengguna
motor ataupun pelesen-pelesen ini yang mungkin tidak berhemah dan mengakibatkan juga
kemalangan jalan raya.

Ini juga seperti mana yang saya katakan tadi harus kita ambil kira dalam usaha untuk
memastikan kemalangan di jalan raya dapat dikurangkan. Memang pun lesen bagi p-hailing
ini termaktub dalam akta. Maka dengan itu kita tidak dapat menghentikan pengeluaran lesen
kepada pemandu-pemandu yang layak diberikan lesen.

Saya ingat, saya mengambil kesempatan ini mengucapkan terima kasih kepada
Yang Berhormat Padang Rengas atas cadangan dan sokong Yang Berhormat ke atas
pindaan akta ini. Saya bersetuju dengan semua cadangan dan sokongan, semua akan
diambil kira dalam proses pembuat peraturan kelak.

21700

Jadi, saya ingat apa yang dibangkitkan merupakan cadangan yang baik dan ini akan
diambil kira di pihak MOT. Sekian, terima kasih.

Tuan Yang di-Pertua: Terima kasih Yang Berhormat Timbalan Menteri. Ahli-ahli
Yang Berhormat, sekarang saya kemukakan masalah kepada majlis untuk diputuskan.
Masalahnya ialah bahawa rang undang-undang ini dibacakan kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]

[Tuan Yang di-Pertua mempengerusikan Jawatankuasa]

[Fasal-fasal dikemukakan kepada Jawatankuasa]

[Fasal-fasal 1 hingga 7 diperintahkan jadi sebahagian daripada rang undang-
undang]

[Rang undang-undang dimaklumkan kepada Majlis sekarang]

[Majlis Mesyuarat bersidang semula]

[Rang undang-undang dilaporkan dengan tidak ada pindaan; dibacakan kali yang
ketiga, disokong oleh Timbalan Menteri Perusahaan, Perladangan dan Komoditi II [Datuk

Willie anak Mongin] dan diluluskan]
