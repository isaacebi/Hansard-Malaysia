DR. 6.10.2022 66

untuk kebaikan masa depan jalan raya kita, pengangkutan jalan kita selamat. Terima kasih
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Pasir Gudang. Seterusnya, saya jemput Yang Berhormat Padang Serai.

3.09 ptg.

Tuan Karupaiya a/l Mutusami [Padang Serai]: Terima kasih Tuan Yang di-Pertua.
Saya dengan rendah hati ingin membahas Rang Undang-undang Pengangkutan Jalan
(Pindaan) 2022. Rang undang-undang ini berfokus pada beberapa perubahan yang dilakukan
pada beberapa perkara Akta Pengangkutan Jalan. Tiada siapa boleh nafikan bahawa
penggunaan kereta di Malaysia agak tinggi mengikut data. Malaysia mempunyai 32.3 juta
kenderaan bermotor dan juga ini semakin meningkat.

01510

Sudah pasti dalam memilih kenderaan, rakyat juga memerlukan lesen memandu
untuk semua jenis kenderaan tetapi yang menjadi isu adalah peningkatan harga pembuatan
lesen amat membimbangkan dan membebankan rakyat. Saya difahamkan bahawa bagi
kereta manual kereta rakyat dikenakan caj sebanyak RM1,792 bagi satu orang. Peningkatan
sangat mendadak tetapi saya tidak pasti akan faktor kenaikan harga ini.

Kerajaan perlu membuat rumusan untuk memastikan pemilihan lesen lebih murah
dan ini akan menggalakkan orang ramai terutama anak-anak muda untuk mengambil lesen.
Bagi anak-anak bersekolah, perlulah memberi lesen yang berbeza supaya mereka— Saya
tengok ramai anak-anak muda ini datang ke sekolah dengan motor tetapi tidak ada lesen,
tidak ada apa.

Akan tetapi, kita kena cari jalan mesti bagi satu lesen yang mana sekiranya terjadi
sesuatu bolehlah mereka menuntut dan sebagainya. So, bolehkah kerajaan kaji balik
bagaimana kita hendak bagi anak-anak bersekolah itu lesen motor yang lebih rendah
daripada yang sekarang?

Seterusnya, saya juga ingin membangkitkan mengenai pemilihan lesen vokasional
Malaysia iaitu Goods Driving License (GDL). Saya mendapat laporan daripada pemandu-
pemandu lori bahawa apabila mereka mengambil lesen sebelum tarikh lahir mereka tempoh
lesen tersebut hanya diberi setahun sahaja. Ini because kalau hari jadi dia 4 Februari, kalau
dia ambil 31 Mac, dia hanya dapat satu bulan sahaja.

Apa yang digelarkan adalah apabila mereka mengambil lesen tamat tempoh— Kalau
mereka tamat tempoh, katakan habis 4 hari bulan tamat, dia ambil 10 hari bulan, so dia boleh
dapat dua tahun tetapi orang ambil awal dapat satu tahun. Ini yang kelirukan kita. So, perlu
di-check sebab patutnya orang yang ambil awal dibagi dua tahun, orang yang sudah tamat
satu bulan, dua bulan baru ambil lesen boleh dapat dua tahun.

So, itu sebab orang yang hendak ambil lesen awal itu adalah pemandu-pemandu
yang pergi Jong distance. Kalau dia masuk Singapura pada tarikh tersebut dia tidak ambil

lesen, perlu diambil lesen awal supaya apabila dia keluar daripada Singapura dia ada lesen
