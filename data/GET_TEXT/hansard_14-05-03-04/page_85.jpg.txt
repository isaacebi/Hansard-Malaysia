DR. 6.10.2022 79

Padang Serai. Ini tentang keperluan lesen khas untuk anak muda. Kita ambil maklumlah, satu
cadangan yang baik. Sebab itu saya— kalau Yang Berhormat masih sempat. Kita ada satu
Bantuan Lesen Memandu Keluarga Malaysia.

Kita tawarkan kepada Ahli-ahli Parlimen, buat secara berkelompok. Dengan cara ini,
banyak dapat mengurangkan kos kalau dibuat secara berkelompok atas ihsan dan usaha
bersama dengan Ahli Parlimen. Ini boleh kita lakukan di beberapa kawasan. Di Pensiangan
pun kita pernah buat. Kumpulkan dengan cara yang baik dapat kita menggunakan kaedah
dan bantuan kita termasuk juga Ahli Parlimen, kita lakukan untuk membantu mereka yang
berpendapatan rendah.

Yang Berhormat juga tanya pasal jalan kumbahan dan pemantauan. Ya. Untuk tiga
minggu ini, JPJ memang kerap ke semua tempat kerana isu berat muatan merosakkan jalan
ini antara rungutan yang kita dengar. Jadi, bila Yang Berhormat terima aduan ini, jangan minta
JPJ stop. Kalau kita stop ini, kemudian orang awam pula akan marah kita. Jadi, saya rasa ini
adalah antara perkara yang telah kita lakukan baru-baru ini.

Yang Berhormat Sepang sudah habis.

Timbalan Yang di-Pertua [Dato' Mohd Rashid Hasnon]: Ada 40 saat lagi.

Datuk Seri Ir. Dr. Wee Ka Siong: Saya akan habiskan sebab ada beberapa perkara
yang saya rasa Yang Berhormat Padang Rengas tadi ada sebut.

Timbalan Yang di-Pertua [Dato' Mohd Rashid Hasnon]: Ya, Padang Rengas.

Datuk Seri Ir. Dr. Wee Ka Siong: Memang betul. Pemakaian uniform sekali gus
menjawab Yang Berhormat Labuan. Bukan kata Ketua Pengarah sekarang tidak betul. Tidak
ada. Oleh kerana pakaian JPJ ini tidak pernah diwartakan. Hendak wartakan, mesti ada
kuasa Menteri. Jadi, sebab itu kita gunakan dengan cara yang tertib dan memastikan ia dapat
kita buat secara diwartakan. Jadi, tidak ada isu.

Kedua, mereka yang menyalahgunakan atau menyamar sebagai pegawai JPJ, orang
ini boleh diambil tindakan kerana ini langgar dengan peraturan. Saya rasa inilah antara punca

kuasa yang ada.

[Tuan Yang di-Pertua mempengerusikan Mesyuarat]

Yang Berhormat Padang Rengas juga sebut pasal bas persiaran. Memang betul,
sebab itu dulu semua pemandu bas perlu dapat lesen vokasional kecuali bas persiaran. Dia
kena tertakluk pada akta ibu, iaitu Akta Pengangkutan Jalan 1987 dan kita hendak
menyelesaikan ini supaya diseragamkan penggunaan lesen vokasional ini. Yang Berhormat,
saya rasa kebanyakan isu telah saya jawab.

Saya rasa setakat itu sahaja isu-isu yang penting tetapi saya ucapkan terima kasih
kepada semua Ahli Yang Berhormat kerana pindaan ini sangat penting dari segi pemakaian
pakaian diwartakan. Kedua, kita boleh buat pemilikan pemindahan hak milik secara interim
yang telah kita mulakan 2011. Kutipan telah dibuat RM10 setiap pertukaran tetapi tidak
mengikut lunas undang-undang, kita perbetulkan.

Ketiga, penggunaan HSWIM, iaitu kita buat timbang tak pakai stesen timbang lama.

Kita gunakan teknologi baharu. Itu pun kita sudah benarkan. Keempat, mengizinkan
