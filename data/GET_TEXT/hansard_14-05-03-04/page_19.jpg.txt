DR. 6.10.2022 13

Kalau tidak ada isu politik lain, isu inilah yang akan dibangkitkan tetapi setakat ini,
Wisma Putra sudah mendapat maklum bahawa ada perkara-perkara yang dibangkitkan oleh
Senator-senator dan ahli-ahli politik Filipina di sana dan ketika itu nanti apabila Kerajaan
Filipina react kepada kehendak politician ini, barulah Wisma Putra mengambil tindakan.
Setakat ini ialah sebagai suara-suara yang orang kata, suara-suara yang tidak betullah
disuarakan oleh ahli-ahli politik di sana. Soal tuntutan mereka kepada Sabah, Tuan Yang di-
Pertua. Menumpang di air keruh ini. Terima kasih.

Datuk Ignatius Dorell Leiking [Penampang]: Tuan Yang di-Pertua, soalan
tambahan. Really related, thank you.

Tuan Yang di-Pertua: Pendek, pendek sahaja.

Datuk Ignatius Dorell Leiking [Penampang]: Terima kasih. Yang Berhormat
Menteri, dengan izin, we miss the chance when the Prime Minister was in the UN to address
this issue and put the stand that Sabah is a partner in the Federation of Malaysia. Yang saya
ingin minta penjelasan daripada Yang Berhormat Menteri adalah, pada 30 September 2022,
Yang Berhormat Menteri telah diquote oleh news menyatakan bahawa, “Dato Sri Dr. Haji
Wan Junaidi bin Tuanku Jaafar menegaskan bahawa aset PETRONAS bukanlah milik
Kerajaan Malaysia.”

So, either you are misquoted or not tetapi would this mean that aset PETRONAS
bukan milik Kerajaan Malaysia dan adakah PETRONAS hari ini sudah tidak tertakluk dengan
Akta Kemajuan Petroleum 1974 [Akta 144] dan tidak perlu membayar dividen tahunan kepada
kerajaan. Terima kasih.

Dato Sri Dr. Haji Wan Junaidi bin Tuanku Jaafar: Tuan Yang di-Pertua, saya
sudah jangka link itu dengan Sabah punya interest dalam PETRONAS ini. Sebenarnya Yang
Berhormat, di bawah Petroleum Development Act 1974, PETRONAS adalah ditubuhkan di
bawah Akta Syarikat. Baiklah, apabila satu badan ditubuhkan di bawah Akta Syarikat, itu
adalah badan berasingan daripada yang penubuhnya. Jadi, ini adalah dikatakan the separate
entity itu sendiri. Jadi, tidak bolehlah kalau bapa berhutang, anak dituntut. Mana ada undang-
undang.

Itu yang kita hendak tekankan di sini, Yang Berhormat. Kenapa kita kata hak
PETRONAS itu, hak PETRONAS. PETRONAS itu ditadbir oleh board PETRONAS, ditadbir
mengikut garis panduan di bawah undang-undang syarikat negara kita. Kan mana boleh
pihak pewaris yang menuntut sebagai pewaris Sultan Sulu menuntut kepada PETRONAS,
padahal yang dituntut ialah Kerajaan Malaysia. Itulah sebabnya kita hendak pisahkan perkara
ini dalam kita punya tindakan...

Datuk Ignatius Dorell Leiking [Penampang]: PETRONAS bukan milik Kerajaan
Malaysia? Minta penjelasan. [Pembesar suara ditutup]

Tuan Yang di-Pertua: Yang Berhormat, ini sebenarnya. Yang Berhormat, tolong
duduk.

Dato Sri Dr. Haji Wan Junaidi bin Tuanku Jaafar: Seorang peguam sepatutnya
mengetahui perbezaan di antara individual dan separate entity sebagai skop perbadanan

korporat PETRONAS ini tetapi soalan yang kedua iaitu Petroleum Development Act ini ialah
