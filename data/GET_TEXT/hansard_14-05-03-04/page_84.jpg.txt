DR. 6.10.2022 78

betul, ada orang tuntut rasuah, sekiranya bayar RM80, minta orang bawa balik ke rumah
dengan selamat, kenapa tidaknya?

Jadi, ini bukan sahaja di Malaysia. Banyak tempat di bandar-bandar besar, mereka
kenakan hukuman yang sangat berat tetapi caranya ialah mewujudkan satu pekerjaan yang
dinamakan designated driver untuk membawa mereka pulang dengan selamat. Jadi, ini
antara perkara yang ingin saya maklumkan sepertimana yang Yang Berhormat telah kata.
Betul.

Berhubung dengan cermin gelap, peraturan sedia ada telah menetapkan bahawa had
telus cahaya masuk cermin kenderaan pada tahap-tahap tertentu. Sebagai contoh, had
ketelusan cahaya masuk cermin sisi pemandu kiri kanan 50 peratus cahaya masuk. Had yang
ditetapkan adalah atas keselamatan pemanduan terutamanya dalam suasana pemanduan
yang kurang cahaya seperti masa hujan lebat dan waktu malam. Maka pihak PUSPAKOM
telah diarahkan untuk menguatkuasakan peraturan tersebut.

Jadi, bukan kata kita hendak mengada-adakan. Jadi, cadangan saya kepada Yang
Berhormat dua. Satu ialah kalau ikut peraturan yang sedia ada 50 percent, 30 percent tidak
ada masalah seperti yang diumumkan oleh Yang Berhormat Seremban ketika menjadi
Menteri. Sekiranya hendak lebih gelap lagi, Yang Berhormat boleh minta kebenaran daripada
Menteri dan saya sedia mempertimbangkan atas apa jua faktor. Jadi Yang Berhormat, tiada
isu tetapi permohonan perlu dibuat. Kalau tidak, semua akan buat macam itu dan ia
membahayakan. Jadi, PUSPAKOM mengikut parameter yang kita hendak. Kita dah
syaratkan, dia kena ikut.

Kemudian, Yang Berhormat Pasir Gudang. Apa maksud seksyen 63, apakah tujuan
pindaan ini untuk mengelakkan jalan rosak? Yang Berhormat, saya ucapkan terima kasih
kerana saya pernah duduk di kawasan Pasir Gudang juga, di Johor Jaya. Saya tahu apa
masalahnya. Pasir Gudang dan juga jalan-jalan ke pelabuhan barat, atau pun Westport atau
pun Northport, inilah jalan-jalan yang selalu digunakan kenderaan berat.

Kalau kita lihat, di kawasan kita di pelabuhan, kalau setahun kita belanjakan RM50
juta belum cukup untuk menurap jalan kerana berat kenderaan itu amatlah tinggi. Sebab itu,
kita tidak boleh lagi menggunakan cara kita iaitu Stesen Penguat Kuasa (SPK) yang ada pada
JPJ. Kita letak Stesen Timbang, daripada satu tempat minta dia pergi ke 30 kilometer buat
timbang.

Kalau saya uruskan satu, yang lain lari juga. Dengan cara automatik ini, dengan
berkomputer, sudah termasuk juga kalibrasi yang boleh dibuat. Proof of concept semua
sudah dibuat, bermaksud dia pasang di atas jalan. Kalibrasi boleh dibuat secara berkala dan
dengan cara ini, ia menggunakan teknologi tertinggi dan cerapan data, seperti yang ditanya
oleh Yang Berhormat Puchong tadi, akan disimpan oleh pihak MOT atau JPJ. Tidak menjadi
isu. Kita tidak payah pening kepala, 365 hari, 24 jam. Kita tahu siapa lalu di situ memang
ambil cerapan data. Kita tahu berapa berat kenderaan melalui jalan ini. Jadi, tidak seperti
dahulu, cara dahulu timbang di stesen. Itu memang lama.

Satu lagi perkara yang saya nak maklumkan kepada Yang Berhormat ialah data

penguatkuasaan saya sudah jawab tadi. Tiada isu. Kemudian, ketujuh ialah Yang Berhormat
