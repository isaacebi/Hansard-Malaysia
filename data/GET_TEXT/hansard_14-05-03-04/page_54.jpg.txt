DR. 6.10.2022 48

Fasal 2 bertujuan meminda seksyen 2 Akta 333 untuk mewujudkan takrif baru bas
persiaran dan meminda takrif lesen vokasional. Pindaan terlibat adalah susulan kepada
ketetapan mewajibkan lesen vokasional kepada pemandu bas persiaran.

Fasal 3 bertujuan meminda seksyen 3 Akta 333 untuk memberi kuasa kepada
Menteri membuat peraturan-peraturan mengenai pakaian seragam, tanda pangkat, kad

kuasa dan lencana pegawai pengangkutan jalan.

Fasal 4 bertujuan memperkenalkan seksyen 13A baharu di dalam Akta 333 bagi
mewujudkan punca kuasa untuk mengawal selia proses pertukaran milikan kenderaan motor
secara interim. Proses ini adalah melibatkan pertukaran milikan kKenderaan motor daripada
pemunya berdaftar kepada peniaga kenderaan motor terpakai apabila pemunya menjual
kenderaan motornya kepada peniaga bagi maksud menjual semula.

Pada masa ini, sebarang pertukaran hak milik kenderaan adalah bersifat kekal seperti
mana ditetapkan di bawah seksyen 13 Akta 333. Walau bagaimanapun, secara pentadbiran
semenjak 2011, proses pelaksanaan pertukaran hak milik kenderaan motor yang dijual
kepada used car dealer (USD) oleh pemilik asalnya telah dilaksanakan secara interim iaitu
tidak bersifat kekal. Melalui proses pertukaran interim yang sedang dilaksanakan, pemilik asal
yang menjual kenderaan akan memindahkan pemilikan secara sementara kepada pihak
USD.

Sekiranya kenderaan berkenaan tidak dijual kepada pemilik baru selepas tempoh
enam bulan, pemilikan kenderaan berkenaan akan bertukar secara kekal kepada USD.
Dalam transaksi ini, kerajaan melalui JPJ memungut RM10 sebagai fi perkhidmatan.
Pertukaran pemilikan secara interim atau sementara oleh pemilik asal yang telah
dilaksanakan secara pentadbiran pada masa ini adalah tidak selari dengan ketetapan Akta
333. Sehubungan itu, pindaan ini akan mewujudkan punca kuasa bagi pertukaran pemilikan
kenderaan motor secara interim atau sementara serta mengesahkan sebarang fi yang telah
ditetapkan oleh JPJ di sepanjang pelaksanaan proses tersebut sebelum ini.

Fasal 6 bertujuan meminda seksyen 56 Akta 333 bagi menetapkan syarat atau
kelayakan mempunyai lesen vokasional hanya kepada individu yang mempunyai lesen
memandu kompeten sepenuhnya sahaja. Mana-mana orang yang memegang lesen belajar
memandu atau lesen memandu percubaan tidak dibenarkan memohon suatu lesen
vokasional atas asas keselamatan dan kompetensi individu tersebut.

Selain itu, pindaan juga akan mewajibkan individu-individu yang tertakluk kepada
definisi orang bekerja sendiri untuk berdaftar dan membayar caruman di bawah SKSPS di
bawah Akta 789 bagi mendapatkan lesen vokasional. Pindaan ini adalah selaras dengan
keputusan kerajaan pada 31 Mac 2021 yang mewajibkan semua individu menjalankan
sesuatu aktiviti pekerjaan sendiri dalam sektor perusahaan penghantaran barangan agar
mendaftar dan mencarum dengan Skim Keselamatan Sosial Pekerjaan Sendiri (SKSPS) di
bawah Akta Keselamatan Sosial Pekerjaan Sendiri 2017 [Akta 789].

01240
Dalam hal yang berkaitan dengan Akta 333, caruman ke SKSPS akan dijadikan

sebagai salah satu syarat wajib ke atas permohonan pembaharuan lesen vokasional, lesen
