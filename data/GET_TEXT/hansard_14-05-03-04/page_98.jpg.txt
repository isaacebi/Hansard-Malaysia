DR. 6.10.2022 92

Jadi sebab itu saya kira dalam hal ini, dalam masa saya setuju iaitu bahawa kita cuba
permudahkan tetapi dalam maksud permudahkan itu bukanlah maknanya datang, dapat,
datang, dapat. Mesti ada seperti mana yang disebut oleh Yang Berhormat Sepang tadi, ada
minimum punya qualification daripada segi tengok, lihat macam mana attitude dia ke apa kah.
Saya tengok macam kata di Eropah, di Paris sebagai contoh, mereka yang buat delivery ini
adalah orang yang cukup bertanggungjawab walaupun dia anak muda. Dia ada belakang dia
itu dia punya petinya itu dan di sana dia pakai jaket, pakai helmet.

01650

Apabila dia datang ke McDonald's, dia mengambil delivery. Kita tengok itu bahawa
tertib dan ada pertanggungjawaban di pihak mereka. Jadi, mengapa kita tidak boleh begitu.
Mungkin seperti yang disebut tadi selain daripada dia mempunyai basic requirement, saya
rasa daripada segi sikap, attitude itu pun mesti dilihat juga. Ini harus dilakukan oleh syarikat.
Jangan sewenang-wenangnya ambil sesiapa sahaja datang, dia ada lesen atau dia ada
permit terus ambil.

Ini saya kira yang penting. Saya kiralah ialah syarikat yang mengambil mereka ini.
Seharusnya kalau sekiranya sesuatu berlaku, maka jangan sahaja kita lihat kepada pemandu
ataupun delivery, orang yang menghantar barang sahaja. Harus kita pertanggungjawabkan
juga kepada syarikat yang telah mengambil mereka untuk bekerja.

Jadi, ini pandangan saya. Bukanlah untuk kita insiden-insiden berlaku ini menjadi
sebagai halangan tetapi saya kira dalam dunia tahun 2023 ini, apa yang berlaku ini adalah
merupakan satu trend yang sedang berlaku bukan sahaja di Malaysia tetapi juga di negara-
negara maju yang lain.

Jadi, oleh sebab itu saya menyokong usaha yang telah dilakukan oleh pihak
kementerian. Hal-hal lain itu saya telah mendengar dengan tekun apa yang telah diucapkan
oleh Yang Berhormat Sungai Petani. Saya mahu supaya ucapan beliau itu menjadi
sebahagian daripada ucapan saya. Terima kasih.

Tuan Yang di-Pertua: Terima kasih Yang Berhormat Padang Rengas. Minta Yang

Berhormat Timbalan Menteri menjawab sekarang.

4.52 ptg.

Timbalan Menteri Pengangkutan [Dato’ Henry Sum Agong]: Terima kasih Tuan
Yang di-Pertua. Pertama sekali saya ingin mengucapkan ribuan terima kasih kepada tiga
orang Ahli-ahli Yang Berhormat iaitu Yang Berhormat Sungai Petani, Yang Berhormat
Sepang dan Yang Berhormat Padang Rengas yang telah mengemukakan cadangan serta
membangkitkan isu-isu berkaitan pindaan Lembaga Perlesenan Kenderaan Perdagangan
Akta 334 ini.

Saya ingin memulakan sesi penggulungan ini dengan menjawab persoalan daripada
Yang Berhormat Sungai Petani. Ya, dibangkitkan tadi isu mengenai bandar raya besar iaitu
Nusantara di Kepulauan Borneo, tidak jauh dekat dari wilayah kita di Sabah dan Sarawak.

Apa yang penting di sini cadangan sepertimana yang dilihat oleh pihak Yang Berhormat
