DR. 6.10.2022 9

berkenaan dengan isu tuntutan pihak yang mendakwa waris Kesultanan Sulu melalui proses
arbitrasi di Sepanyol, Perancis dan Luxembourg.

Latar belakang isu ini telah saya jelaskan sebelum ini di Dewan Rakyat pada 10 Mac
2022 yang lalu dan boleh disemak melalui Penyata Rasmi Dewan Rakyat. Pada masa ini,
kerajaan giat melaksanakan tindakan yang komprehensif dalam menghadapi semua tindakan
perundangan di Sepanyol, Perancis dan Luxembourg yang terbaru di Belanda.

Sehingga kini, pihak penuntut yang mendakwa waris kepada Kesultanan Sulu yang
diwakili oleh sekumpulan peguam diketuai oleh Paul Cohen yang telah membawa proses
arbitrasi ke beberapa buah negara itu bermula di Sepanyol dan pada 29 Jun 2021, Mahkamah
Madrid telah memutuskan bahawa pelantikan penimbang tara Dr. Gonzalo Stampa pada 25
Mei 2021 telah pun terbatal dan tidak sah.

Namun beliau bersama pihak penuntut bertindak tanpa pedulikan keputusan
pembatalan tersebut dan sebagainya telah memindahkan proses timbang tara di Sepanyol
dan di Perancis. Rentetan itu timbang tara seterusnya dibawa ke Perancis di mana Dr.
Gonzalo Stampa telah mengeluarkan the final award pada 28 Februari 2021 yang
memutuskan supaya Kerajaan Malaysia membayar kepada penuntut sejumlah USD 14.92
bilion.

Kerajaan telah mendapatkan perintah penangguhan pelaksanaan or stay of
execution pada 12 Julai 2022 bagi mencabar the final award tersebut. Walau bagaimanapun,
sekali lagi pasukan peguam penuntut terlebih dahulu memintas keputusan tersebut dan pada
11 Julai 2022 dengan notis sitaan bagi dua aset Petronas di Luxembourg yang dikemukakan
melalui bailiff di Luxembourg.

Terkini, pasukan peguam penuntut dalam proses untuk menguatkuasakan the final
award oleh Dr. Gonzalo Stampa di Belanda bagi menuntut melalui proses sitaan aset
syarikat-syarikat dari Malaysia di sana. Kerajaan melalui Jabatan Peguam Negara sentiasa
komited dan akan mencabar segala proses perundangan yang perlu dihadapi. Percubaan
terkini oleh pihak yang mendakwa sebagai waris Kesultanan Sulu untuk merampas aset yang
didakwa milik Kerajaan Malaysia di Belanda boleh dikatakan sebagai satu lagi tindakan
menimbang kesempatan yang bertentangan dan melanggar peraturan timbang tara dan
norma di bawah Konvensyen New York, The United Nations Commission on International
Trade Law (UNCITRAL).

Kerajaan melalui pasukan khas bagi menangani isu tuntutan waris Jamalul Kiram Il,
Sultan Sulu terhadap Kerajaan Malaysia telah dibincangkan dan mempunyai langkah-
langkah strategik yang akan dilaksanakan. Namun, perkara tersebut tidak dapat saya
dedahkan di sini, Tuan Yang di-Pertua. Minta maaf ada panjang sedikit dan perlu dibaca
keseluruhannya, Tuan Yang di-Pertua.

Tuan Yang di-Pertua, jawapan kepada yang kedua, apakah perlu tindakan yang
dilaksanakan oleh Kerajaan Sabah bagi memahami isu sebenar serta mengutuk tindakan
oleh peguam penuntut serta penimbang tara yang dianggap sebagai mencemarkan

kedaulatan undang-undang. Isu tuntutan pihak yang mendakwa waris Kesultanan Sulu ke
