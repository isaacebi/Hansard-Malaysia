DR. 6.10.2022 73

Jadi, saya ingin kerajaan melihat perkara ini. Adakah mereka ini sudah ataupun
pengusaha e-hailing ini diberi oleh majikan mereka sesuatu time, timeframe. “Kalau you tidak
datang pada waktu ini bererti you are not efficient”. Jadi, ini kita harus ambil perhatian.

Jadi, kalau inilah efficiency itu merupakan salah satu daripada cara untuk mereka
diberikan penghargaan ataupun penghormatan ataupun markah, jadi saya ingin kerajaan
memberikan sedikit peraturan yang terbaiklah.

Timbalan Yang di-Pertua [Dato' Mohd Rashid Hasnon]: Ya,celahan. Sila.

Dato’ Seri Utama Haji Mukhriz Tun Dr. Mahathir [Jerlun]: Terima kasih Tuan Yang
di-Pertua. Saya ingin bertanya Yang Berhormat Papar, adakah Yang Berhormat Papar sedar
bahawa ada syarikat p-hailing yang sebenarnya tidak menganggap riders ini sebagai
pekerja? Sebaliknya mereka dianggap sebagai rakan kongsi dan oleh sebab itu, Akta Pekerja
tidak terpakai bagi riders ini dan kebajikan mereka sebenarnya tidak terjaga sebagaimana
yang kita harapkan. Terima kasih.

Tuan Haji Ahmad bin Hassan [Papar]: Ya, masukkan sebagai saya punya inilah
sekali.

Timbalan Yang di-Pertua [Dato' Mohd Rashid Hasnon]: Sebahagian ucapan.

Tuan Haji Ahmad bin Hassan [Papar]: Jadi, apakah yang saya ingin ajukan di sini
ialah selain daripada itu kita juga ingin melihat kebajikan para e-hailing ini iaitu adakah
mereka ini di cover oleh insurans dan bagaimana pula dengan isu apabila kenderaan yang
dipakai itu bukan atas nama mereka, ia atas nama orang lain. Jadi, kalau misalkan adalah
terjadi kemalangan sama ada kemalangan sendiri ataupun kemalangan membabitkan orang
lain dan menyebabkan kematian atau macam mana? Jadi, ini saya mahu kerajaan ambil
perhatian kepada perkara-perkara seperti ini.

Selain daripada itu, adakah mereka ini juga layak untuk mengambil PERKESO iaitu
mengambil insurans dalam PERKESO. Jadi, saya ingin kerajaan mengambil sesuatu untuk
kebajikan mereka ini. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Papar. Yang Berhormat sekarang saya ingin menjemput Yang Berhormat Menteri

untuk menjawab apa yang telah dibahaskan tadi. Tempoh masa 20 minit.

3.38 ptg.

Menteri Pengangkutan [Datuk Seri Ir. Dr. Wee Ka Siong]: Terima kasih Tuan Yang
di-Pertua.

Pertama sekali, saya ingin mengucapkan ribuan terima kasih kepada 10 orang Ahli-
ahli Yang Berhormat Yang Berhormat Johor Bahru, Yang Berhormat Jelutong, Yang
Berhormat Sepang, Yang Berhormat Sungai Petani, Yang Berhormat Seputeh, Yang
Berhormat Pasir Gudang, Yang Berhormat Padang Serai, Yang Berhormat Padang Rengas,
Yang Berhormat Labuan dan Yang Berhormat Papar yang juga dua orang Ahli Yang
Berhormat daripada Yang Berhormat Puchong dan Yang Berhormat Jerlun yang telah

mencelah dalam perbahasan tadi.
