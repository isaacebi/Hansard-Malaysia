DR. 6.10.2022 14

undang-undang ini memberi kuasa kepada syarikat tersebut untuk membangunkan
petroleum dan gas di negara ini. Jadi, pembangunan itu jangan diconfusekan, Yang
Berhormat ya. Apa kita deal dengan pihak penuntut yang mengatakan menuntut sebagai
waris ini dan apa yang kita kata berhubung dengan PETRONAS dan management
PETRONAS itu. Memang berasingan, Yang Berhormat. Jadi itulah kata, kalau harta kerajaan,
kita cabar. Itu yang kita cabar di Paris, kita cabar di Madrid dan kita cabar di Luxembourg dan
juga akan dicabar di Belanda.

Datuk Ignatius Dorell Leiking [Penampang]: So, just to clarify. [Pembesar suara
ditutup]

Tuan Yang di-Pertua: No, no. Maaf, maaf Yang Berhormat Penampang. Masa
sudah tamat, sudah 48 minit. Sebenarnya kita ada 30 minit sahaja. Yang Berhormat semua,
sekarang tamatlah sesi untuk Waktu Pertanyaan-pertanyaan Menteri pada hari ini. Terima

kasih kepada semua.

[Sesi Waktu Pertanyaan-pertanyaan Menteri tamat]

JAWAPAN-JAWAPAN LISAN BAGI PERTANYAAN-PERTANYAAN

1. Tuan Haji Yusuf bin Abd Wahab [Tanjong Manis] minta Menteri Kanan Kerja Raya
menyatakan setakat mana kejayaan kerajaan dalam melindungi nasib kontraktor-kontraktor
kecil dengan memperkenalkan VOP kepada tambahan 15 jenis bahan binaan.

Timbalan Menteri Kerja Raya [Datuk Arthur Joseph Kurup]: Selamat pagi dan
salam sejahtera. Terima kasih Tuan Yang di-Pertua. Kementerian Kerja Raya mengambil
maklum mengenai kenaikan harga bahan binaan di pasaran berikutan kesan pandemik
COVID-19 di seluruh dunia sehingga memberi kesan kepada kontraktor tempatan.

Kerajaan telah bersetuju untuk melaksanakan syarat perubahan harga atau variation
of price (VOP) dengan izin, dalam kontrak kerja berikutan peningkatan yang ketara bagi kos
beberapa bahan binaan demi memastikan projek kerajaan tidak terjejas dan dapat disiapkan
mengikut jadual.

Bagi meringankan lagi bebanan kewangan pemain industri binaan, kerajaan melalui
Kementerian Kewangan telah menambah baik Pekeliling Perbendaharaan Malaysia (PK 2.4)
Pelaksanaan Syarat Perubahan Harga (VOP) dan Inisiatif Tambahan Kerajaan Pasca
Pandemik Dalam Kontrak Kerja Kerajaan (Pindaan) pada 15 Julai 2022.

#1050

Pelaksanaan VOP ini juga turut terpakai kepada kontraktor-kontraktor kecil yang
terlibat dengan perolehan kerja yang dipelawa secara sebut harga, tertakluk kepada perkara
berikut,

(i) perolehan sebut harga dengan had nilai daripada RM500,000

hingga ke RM800,000 yang menggunakan SST bagi tempoh

pembinaan melebihi tiga bulan; dan
