DR. 6.10.2022 75

Isu-isu yang dibangkitkan oleh Yang Berhormat Sepang itu tidak wujud kerana kalau
sebelum itu ada — dia akan tanggung semua saman, mungkin tidak tukar milik. Akan tetapi,
dengan cara ini maka ia adalah sebagai satu langkah untuk melindungi pengguna.

Status interim ini hanya bermaksud pihak UCD dikecualikan daripada melengkapkan
lain-lain proses pertukaran pemilikan kenderaan yang lain yang ditetapkan di bawah
peraturan sedia ada seperti menjalani pemeriksaan di PUSPAKOM dan mengemukakan
borang JPJK3 serta membayar fi yang ditetapkan.

Dalam tempoh interim ini, pemilikan kenderaan telah dipindahkan kepada UCD dan
UCD dikecualikan daripada proses-proses di atas. UCD hanya perlu melengkapkan proses
di atas apabila menjual kenderaan tersebut kepada pihak ketiga ataupun pembeli seterusnya.
Jadi saya rasa jelas apa tujuan kita untuk mengadakan pertukaran interim ini.

Soalan ketiga ialah adakah dengan mengenakan lesen p-hailing akan memberi nilai
tambah kepada penunggang yang sedia ada. Ya, ia akan memberi nilai tambah.

(i) memastikan semua penunggang kompeten dari aspek pemanduan;

(ii) memastikan aspek keselamatan pemanduan dan pengalaman

ataupun pemahaman peraturan jalan raya demi keselamatan
penunggang dan juga orang ramai;

(iii) memastikan aspek kebajikan penunggang akan dapat tetap

terpelihara dengan adanya caruman dalam SKSPS; dan

(iv) membuka ruang-ruang pekerjaan yang lebih meluas kepada

penunggang.

Untuk makluman Yang Berhormat Jerlun, soalan yang dibangkitkan tadi. Sebenarnya
kita pun telah mulakan mensyaratkan kepada semua syarikat iaitu mengenakan caruman
RM13.10 untuk PERKESO. Dengan duit ini, RM157 setahun kerajaan membayar 80 peratus
sebagai permulaan dan 20 peratus ditanggung oleh pihak penunggang ataupun p-hailing
riders. \Ini yang kita lakukan. Oleh sebab itu, kita komited untuk memastikan ada jaringan
keselamatan sosial untuk melindungi mereka apabila berlakunya kemalangan sekurang-
kurangnya mereka dilindungi. Inilah cara kita membantu.

Dato’ Seri Utama Haji Mukhriz Tun Dr. Mahathir [Jerlun]: Boleh, saya ingin
mengesyorkan kepada pihak kementerian untuk mempromosikan seluas-luasnya kepada
riders ini. Ramai di antara mereka tidak tahu mengenai kemudahan ini dan bila mereka tidak
bayar berlaku kemalangan mereka tidak dapat menuntut. Terima kasih.

Datuk Seri Ir. Dr. Wee Ka Siong: Terima kasih atas cadangan Yang Berhormat.
Sebenarnya betul selepas ini akan kita syaratkan, kalau hendak dapatkan lesen vokasional
dia kena mencarum. Bermaksud dia tidak boleh lepas. Hendak dapat ini prasyaratnya ialah
SKSPS mesti ada.

Jadi seterusnya isu keselamatan kenderaan barangan. Ini berkaitan dengan tayar
celup. Sebenarnya tayar celup digunakan adalah selamat selagi ianya mematuhi standard
dan peraturan pembinaan tayar yang telah ditetapkan.

lsu. utamanya yang berlaku apabila kenderaan membawa_ lebih muatan

menyebabkan tayar tidak dapat menampung beban yang telah ditetapkan dan tayar tidak
