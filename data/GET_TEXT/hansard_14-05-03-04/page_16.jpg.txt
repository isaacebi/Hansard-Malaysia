DR. 6.10.2022 10

atas Malaysia merupakan isu nasional yang menjadi perhatian rakyat dan masyarakat
antarabangsa.

Dalam konteks ini tidak dinafikan tanggungjawab kerajaan memerintah untuk
memastikan isu tuntutan ini ditangani dengan efektif dan efisien. Komitmen dan kesedaran
yang sama juga seharusnya dalam setiap rakyat di negara termasuk Sabah untuk memahami
isu sebenar daripada sumber fakta yang tepat dan sahih.

Dalam erti kata lain, rakyat Sabah juga mempunyai peranan untuk menapis dan
menghalang penyebaran berita tidak tepat mengenai isu tuntutan oleh pihak yang mendakwa
waris Kesultanan Sulu serta memastikan fokus memberi terhadap maklumat sah kepada
sumber kerajaan yang diakui kementerian, jabatan berkepentingan. Tanggungjawab untuk
menjaga kepentingan negara adalah tanggungjawab bersama. Kerajaan mengalu-alukan
bantuan daripada masyarakat umum untuk sentiasa mempertahankan kepentingan negara
walaupun melalui media sosial.

Untuk makluman Ahli Yang Berhormat, kerajaan juga sentiasa komited untuk
memastikan isu tuntutan pihak yang mendakwa waris Kesultanan Sulu ditangani melalui
pendekatan strategik yang proaktif. Selaras dengan perkara ini kerajaan pada 22 Julai telah
menubuhkan pasukan khas bagi menangani isu tuntutan Sulu, Jamalul Kiram || terhadap
Kerajaan Malaysia bagi meneliti, memantau serta merangka tindakan undang-undang
sewajarnya untuk menangani isu tuntutan waris Jamalul Kiram II terhadap Kerajaan Malaysia
dan mengesyorkan opsyen-opsyen terbaik mengenai hala tuju kerajaan berhubung kes
berkenaan.

Komposisi keahlian pasukan khas ini terdiri daripada Menteri-menteri Kabinet
diwakili kementerian dan jabatan berkepentingan, timbang tara tempatan dan berpengalaman
mengendalikan kes timbang tara di peringkat antarabangsa dan pengamal undang-undang
yang berkepakaran dalam bidang perundangan termasuk yang berasal dari Sabah.
Beberapa siri mesyuarat perbincangan pasukan khas Sulu telah diadakan termasuk di
peringkat Jawatankuasa Teknikal untuk meneliti isu ini dan aspek perundangan dengan
kerjasama Jabatan Peguam Negara.

Tuan Yang di-Pertua, negara berhadapan dengan situasi di mana media luar negara
melaporkan berita yang kurang tepat mengenai isu tuntutan pihak pendakwa waris Sultan
Sulu terhadap Malaysia yang boleh mempengaruhi prosiding kes yang berlangsung di
Sepanyol, Perancis dan Luxembourg. Pada masa yang sama, terdapat keperluan untuk
menjelaskan kepada rakyat mengenai fakta dan status tindakan kerajaan berkaitan isu ini.

Justeru selain aspek perundangan, penyelarasan pelan komunikasi strategik
berkaitan isu tuntutan, fokus kerajaan agar naratif yang tepat, efisien, efektif sampai kepada
kumpulan sasaran dalam dan luar negara. Tindakan ini dapat dijelaskan maklumat sebenar
sebalik spekulasi serta tohmahan yang tidak benar daripada individu yang tidak
bertanggungjawab demi kepentingan diri masing-masing.

Antara tindakan yang dibuat adalah menuntut saluran agensi media yang akan
diguna pakai mengendalikan tindakan penetapan naratif dan naratif balas sama ada di dalam

mahupun di luar negara bagi menangani artikel-artikel yang mainkan secara berterusan sejak
