DR. 6.10.2022 2

Saya juga ingin melaporkan kepada Dewan yang mulia ini berhubung Perjanjian
Perdagangan Bebas Malaysia-Kesatuan Eropah (MEUFTA) yang telah tertangguh sejak
tahun 2012 berikutan kegagalan kedua-dua pihak untuk mencapai kesepakatan bagi isu-isu
sensitif seperti perolehan kerajaan, dasar bumiputera dan hak harta intelek.

Namun begitu, semenjak tahun 2017, beberapa perbincangan bersama_ pihak
Kesatuan Eropah telah diadakan bagi mempertimbangkan kemungkinan menyambung
semula rundingan ini. Melalui mesyuarat bersama EU pada bulan Julai tahun ini, kedua-dua
pihak telah bersetuju untuk mengadakan satu mesyuarat stocktaking pada pertengahan
bulan ini bagi menentukan hala tuju rundingan tersebut.

Satu lagi perkara yang ingin saya laporkan kepada Dewan yang mulia ini ialah
mengenai beberapa perjanjian yang sedang aktif dirundingkan. Untuk makluman Yang
Berhormat, Malaysia terlibat secara aktif dalam rundingan menaik taraf FTA serantau yang
sedia ada bagi Perjanjian Kawasan Perdagangan Bebas ASEAN-China, Perjanjian Kawasan
Perdagangan Bebas ASEAN-Australia-New Zealand (AANZFTA) dan Perjanjian
Perdagangan Barangan ASEAN ataupun ASEAN Trade in Goods Agreement (ATIGA).

Penaiktarafan perjanjian-perjanjian ini antara lain melibatkan penambahbaikan bab-
bab yang tertentu termasuk liberalisasi tambahan bagi sektor barangan dan perkhidmatan
serta cadangan pengenalan peruntukan baharu berkaitan MSME, perdagangan dan
pembangunan mampan, perolehan kerajaan, pendigitalan dan automasi prosedur kastam
serta lain-lain inisiatif berkaitan dengan teknologi-teknologi hijau dan ekonomi digital.

Secara kesimpulannya, nilai tambah yang dirunding dalam perjanjian ini dijangka
akan memberikan manfaat tambahan kepada komuniti perniagaan termasuk MSME dan
proses naik taraf ini juga bertujuan untuk memastikan perjanjian-perjanjian ini kekal relevan
dan mampu menangani cabaran persekitaran ekonomi global yang tidak menentu. Terima
kasih Tuan Yang di-Pertua.

Tuan Yang di-Pertua: Terima kasih Yang Berhormat Menteri Kanan. Silakan Yang
Berhormat Bukit Bendera.

Tuan Wong Hon Wai [Bukit Bendera]: Terima kasih jawapan Yang Berhormat
Menteri. Saya membaca juga laporan atau final report bertarikh Mac 2022, Cost-Benefit
Analysis on the Potential Impacts of the CPTPP on the Malaysian Economy and Key
Economic Sectors. Antara lainnya ia bukan sahaja menyebut bahawa syarikat multinasional
dan syarikat besar bakal mendapat kebaikan lebih dalam CPTPP ini tetapi juga syarikat-
syarikat kecil, industri kecil dan sederhana, mereka mungkin jarang ataupun kurang
membuat pengeksportan, directly export kepada negara-negara yang kita menandatangani
FTA ini.

#1010

Mungkin menghadapi cabaran daripada segi IKS dengan perjanjian FTA dengan
perdagangan bebas yang akan masuk ke negara Malaysia. Apakah strategik MITI ataupun
kerajaan bagaimana untuk memberikan galakan dan insentif kepada SMEs _ untuk
menghadapi dengan era globalisasi dengan pelbagai FTAs, RCEP, CPTPP yang telah

ditandatangani oleh Malaysia. Itulah soalan saya.
