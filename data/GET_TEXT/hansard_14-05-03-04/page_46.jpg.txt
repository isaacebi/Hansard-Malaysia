DR. 6.10.2022 40

Sarawak dan zon tengah. Masing-masing dengan hanya satu siri sahaja bagi setiap zon
tersebut.

Akhir sekali, kos pelaksanaan bagi zon Sabah adalah sebanyak RM5,350,244.
Manakala bagi zon Sarawak adalah berjumlah RM5,375,158. Zon tengah pula iaitu bagi
pelaksanaan JAKM Negeri Selangor telah membabitkan kos sebanyak RM5,278,789.40.
Semua kos yang dinyatakan ini termasuk SST ke atas kontrak yang dianugerahkan kepada
semua syarikat terpilih. Manakala untuk kos pelaksanaan bagi zon Pantai Timur tiga siri, zon
utara empat siri dan zon selatan tiga siri hanya akan dimuktamadkan selepas kesemua siri
JAKM bagi zon-zon berkenaan selesai dilaksanakan sepenuhnya. Terima kasih.

Dato’ Ramli bin Dato' Mohd Nor [Cameron Highlands]: Yang Berhormat Rasah,
soalan tambahan.

Tuan Cha Kee Chin [Rasah]: Terima kasih Tuan Yang di-Pertua, terima kasih
kepada Yang Berhormat Timbalan Menteri yang memberikan jawapan tersebut. Saya
ingatkan Yang Berhormat Menteri sebab Yang Berhormat Menteri mungkin sibuk dengan
pegawai khasnya tengah kemaskan pejabat. Jadi, terima kasihlah kepada orang ‘nogori’ yang
jawab soalan daripada orang ‘nogori’.

Saya meneliti jawapan yang diberikan oleh Yang Berhormat Timbalan Menteri.
Dikatakan zon Sabah, Sarawak dan tengah masing-masing dengan satu siri, dibelanjakan
satu siri sehingga RM25 juta. Jadi, kalau 13 siri, maknanya RM65 juta kalau kita puratakan,
kita jumlahkan dengan nisbah yang sebegitu. Bagi saya, apakah ia merupakan siri ini
memerlukan gimik ataupun retorik untuk Yang Amat Berhormat Perdana Menteri sebelum
mengumumkan pembubaran Parlimen?

Kita masih ingat Perdana Menteri ke-6 dahulu ada 1Malaysia, sekarang Keluarga
Malaysia di bawah Perdana Menteri ke-9. Saya difahamkan Negeri Sembilan hujung minggu
ini, selepas itu Melaka hujung minggu depan. Jadi, apakah ia akan diumumkan pembubaran
Parlimen tidak kira hujan kah, tengkujuh kah, banjir kah kalau selesai siri jelajah untuk JAKM
ini? Mohon jawapan daripada Yang Berhormat Timbalan Menteri. Terima kasih.

Datuk Mastura binti Tan Sri Dato’ Mohd Yazid: Terima kasih Tuan Yang di-Pertua,
terima kasih Yang Berhormat Rasah. Prerogatif untuk membubarkan Parlimen terletak
kepada Yang Amat Berhormat Perdana Menteri. Saya tidak mungkin tahu bila dan
keduanya...

Tuan Sanisvara Nethaji Rayer a/| Rajaji [Jelutong]: Prerogatif terletak kepada Seri
Paduka Baginda Yang di-Pertuan Agong bukan kepada Perdana Menteri.

Tuan Charles Anthony Santiago [Klang]: Yang Berhormat Timbalan Menteri...

Tuan Cha Kee Chin [Rasah]: Yang Berhormat Timbalan Menteri, pada Seri Paduka
Baginda Yang di-Pertuan Agong lah. Harap diperbetulkan ini dalam Hansard Parlimen...

Tuan Sanisvara Nethaji Rayer a/l Rajaji [Jelutong]: Bukan kepada Yang
Berhormat Bagan Datuk pun.

Tuan Cha Kee Chin [Rasah]: ...sebab Yang Amat Berhormat Perdana Menteri
hanya boleh memohon ataupun meminta.

Dato’ Ramli bin Dato' Mohd Nor [Cameron Highlands]: Yang Berhormat...
