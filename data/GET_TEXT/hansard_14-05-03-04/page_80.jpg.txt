DR. 6.10.2022 74

Antara mereka telah memberikan cadangan serta membangkitkan isu yang berkaitan
pindaan Akta Pengangkutan Jalan [Akta 333] ini. Saya mulakan dengan yang pertama, Yang
Berhormat Johor Bahru. Harga siling mendapatkan lesen memandu, harga tinggi mencari
jalan untuk mengurangkan kos mendapatkan lesen memandu di institut memandu. Untuk
makluman Ahli-ahli Yang Berhormat, Kementerian Pengangkutan melalui JPJ telah
menetapkan harga siling maksimum bagi permohonan lesen memandu bagi mengikut kelas-
kelas kenderaan.

Bagi kelas kenderaan B, atau motosikal melebihi 500cc, harga siling ialah RM900.
Bagi kelas siling adalah RM350 sekiranya adalah kenderaan di bawah kelas B2 atau
motosikal tidak melebihi 250cc. Bagi kenderaan D pula atau motokar, berat tanpa muatan
tidak melebihi 3,000 kilogram adalah RM1,150 dan bagi kelas kenderaan DA iaitu motokar
tanpa pedal klac BTM tidak melebihi 3,500 kilogram adalah RM1,250.

01540

Jadi, untuk makluman semua kos lesen memandu Singapura yang dianggap setaraf
dengan kita ialah SGD1,400 atau bersamaan RM4,557. Thailand pula bergantung kepada
enam jam atau 10 jam iaitu antara RM700 hingga RM930. United Kingdom iaitu GBP1,800
bersamaan dengan RM9,450.

Kalau kita melihat data ini, saya sekali lagi hendak menyatakan bahawa ada terdapat
IM yang menawarkan pakej-pakej perkhidmatan tambahan seperti perkhidmatan pengambil
dan juga penghantaran calon daripada lokasi rumah dan menyediakan makanan dan
minuman di sepanjang tempoh pembelajaran.

Maka IM telah menetapkan kos bayaran tambahan bagi menampung kos tersebut.
Perkara ini di luar kawalan MOT dan JPJ. Terserah kepada pihak calon untuk bersetuju
mengambil pakej berkenaan dengan pihak IM.

Dengan maksud lain, ia tidak boleh melebihi kalau dari segi yuran tidak boleh.
Kalaulah orang itu duduk di Puchong, dia hendak belajar di Cheras. Bermaksud dia kena
pickup, dia kena membawa calon ini dan bergantung pada setiap kali dia bawa itu dan makan
dan minum berapa itu di luar daripada pakej yuran tersebut. Ini yang berlaku kepada
sesetengah IM dan bergantung kepada penerimaan seseorang calon itu.

Kedua, ialah liabiliti apabila kenderaan telah ditukar milik dalam tempoh interim. Ini
satu soalan yang baik. Untuk makluman semua, semua liabiliti akan dipindahkan kepada
pihak Used Car Dealer (UCD). Inilah hasrat dan objektif proses pertukaran hak milik
sementara untuk memindahkan semua pemilikan pendaftaran kenderaan itu kepada pihak
UCD dan membebaskan sebarang liabiliti dari pihak yang menjual ataupun orang ramai.
Apabila pertukaran pemilikan pemilik interim itu berlaku, pemilikan kenderaan motor itu telah
pun dipindahkan kepada pihak UCD.

Saya beri contoh, apa yang telah saya hurai semasa pembentangan ialah kita telah
mengizinkan mereka melakukan pertukaran sejak tahun 2011 tetapi tidak ada asas undang-
undang. Kita kutip RM10 pun tidak ada asas undang-undang. Ini kerana dalam akta yang
sedia ada tidak ada pemilikan sementara. Oleh sebab itu, kita perlu letak ini demi melindungi

masih pengguna atau mereka yang menjual kereta.
