DR. 6.10.2022 36

Namun begitu, secara keseluruhannya matlamat kita ialah dalam menjelang 2025,
100 peratus connectivity, sembilan juta premis untuk dibekalkan perkhidmatan dengan
menggunakan gentian optik supaya kualitinya lebih tinggi — sembilan juta, sekarang kita baru
capai 7.5 juta dan juga mencapai speed 100 Megabit per second dengan sebahagiannya roll
out 4G dan 5G.

#1200

Jadi, perkara ini agak kompleks. Kadang-kadang satu kawasan sudah okey, tiba-tiba
ramai pula yang menggunakan. So, ada satu soalan berbangkit di sini, di rumah panjang
misalnya, waktu kita mula-mula pasang, nampak okey. Bila dah okey, ramai pula pakai. Bila
ramai pakai, kapasiti turun lagi. Jadi, dia very dynamic tentang bekalan internet. Ini adalah
berlaku bukan pada negara kita, tetapi di semua tempat.

Jadi, yang pentingnya sekarang ini, kita ada satu rancangan yang jelas. /nsya-Allah,
kita akan mula masuk ke JENDELA fasa 2 dan di fasa 2 sehingga tahun 2025, pelaksanaan
melalui PoP, pelaksanaan melalui menambah tower dan juga pelaksanaan melalui lebih
banyak premis menggunakan gentian optik sedang giat dijalankan oleh kerajaan.

Dato’ Ramli bin Dato’ Mohd Nor [Cameron Highlands]: Silakan, Yang Berhormat
Kulim-Bandar Baharu.

Datuk Seri Saifuddin Nasution bin Ismail [Kulim-Bandar Baharu]: Terima kasih,
Timbalan Yang di-Pertua. Yang Berhormat Menteri, soalan yang sama tahun lepas ditanya
oleh Beaufort. Sama juga. Dalam jawapan tempoh hari, Yang Berhormat Menteri bagi
jawapan berasaskan tiga perkara. Pertama, kementerian Yang Berhormat telah kenal pasti
839 buah kawasan pedalaman seluruh negara yang akan dipastikan siap gentian optik dan
juga mobile pada awal tahun 2022, bahagian pertama.

Bahagian kedua, di Sabah ada 1,295 buah stesen pemancar Yang Berhormat jawab
tahun lepas akan dinaik taraf dan ada 382 di Sabah rencana untuk mewujudkan stesen
pemancar baru. Harapan saya terhadap tiga jawapan tahun lepas, jawapan yang sama
ditanya oleh Beaufort pagi ini, kalau boleh Yang Berhormat fokus kepada tiga pattern jawapan
itu. Jumlah 839 seluruh negara itu berapa yang sudah siap? Ini kerana jawapan Yang
Berhormat tahun lepas, awal tahun ini semua siap 839. ltu yang pertama.

Kedua, 1,295 buah stesen pemancar Sabah nak naik taraf, sekarang ini lepas
setahun berapa sudah naik taraf? Ketiga, 382 buah stesen pemancar baru barangkali
terkandung jawapan Yang Berhormat tadi fasa 1 ada yang sudah siap, termasuk di kawasan
Beaufort. Yang Berhormat, tajuk ini menarik perhatian kita kerana perkhidmatan internet ini
sebahagian daripada a decent living dalam kehidupan hari ini. Mohon jawapan Yang
Berhormat, terima kasih.

Tan Sri Datuk Seri Panglima Haji Annuar bin Haji Musa: Terima kasih, Yang
Berhormat. Sebenarnya, setiap suku tahun kita membentangkan kepada Jemaah Menteri
dan membuat pemakluman awam tentang progress pelaksanaan program di bawah
JENDELA 1 dan JENDELA 2. Memang benar seperti Yang Berhormat sebutkan tadi, 839 itu
dirujuk kawasan pedalaman seluruh negara yang kita menggunakan teknologi satelit.

Sebahagian besarnya telah disiapkan, ya Yang Berhormat. Untuk JENDELA 2, sebenarnya
