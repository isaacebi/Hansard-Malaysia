DR. 6.10.2022 19

Datuk Ignatius Dorell Leiking [Penampang]: Terima kasih Tuan Yang di-Pertua,
terima kasih Yang Berhormat Menteri. Soalan saya sudah dijawab tetapi saya tambah lagi
baharu. Saya mengikut apa yang sudah disebut oleh Yang Berhormat Cheras.

Kenapa Malaysia tidak cadang untuk put tried dengan izin, nama ini? IPEF ini adalah
induk Pasifik. Kenapa ia tidak dinamakan sebagai ASEAN Pasifik dengan centrality ASEAN
dan juga in the spirit of ASEAN? Name it as ASEAN Pacific and bring in all the members
seperti Yang Berhormat Menteri cakap tadi bahawa ASEAN Plus patut bersama dalam
economic forum ini. Terima kasih.

Dato’ Seri Mohamed Azmin bin Ali: Ya, saya mengambil maklum tentang cadangan
Yang Berhormat Penampang tentang nama tetapi bagi saya the content of this particular
platform itu lebih penting khususnya dalam situasi ekonomi global yang tidak menentu ini,
kita tidak boleh bertindak secara bersendirian. Tanggungjawab kita adalah untuk deepen our
economic integration dan ini antara langkah yang akan dilakukan oleh Malaysia pada hari ini
untuk memastikan kita juga dapat bersaing di pentas global.

Soal nama kita boleh teruskan perbincangan tetapi keutamaan kita pada hari ini
adalah untuk yang saya sebutkan tadi, by November tahun ini kita akan memulakan
rundingan tentang perjanjian-perjanjian yang akan termaktub ataupun bab-bab yang akan
dimasukkan di dalam IPEF bersandarkan empat teras yang telah saya nyatakan.

Terima kasih Tuan Yang di-Pertua.

3. Datuk Seri Haji Ahmad bin Haji Maslan [Pontian] minta Perdana Menteri
menyatakan jenis-jenis, contoh-contoh kejayaan dan perancangan masa depan bagi
meningkatkan sistem wakaf di negara ini. Apakah halangan-halangan yang dihadapi untuk
memperkembangkannya serta langkah-langkah untuk mengatasinya.

Menteri di Jabatan Perdana Menteri (Hal Enwal Agama) [Datuk Haji Idris bin Haji
Ahmad]: Assalamualaikum warahmatullahi wabarakatuh dan salam sejahtera. Terima kasih
Tuan Yang di-Pertua. Wakaf secara umumnya terbahagi kepada dua jenis iaitu wakaf am dan
wakaf khas.

Wakaf am merupakan wakaf yang diwujudkan bagi tujuan manfaat umum. Manakala,
wakaf khas adalah wakaf yang diwujudkan dengan tujuan yang khusus. Antara yang
diwakafkan adalah tanah-tanah bagi tujuan pembinaan masjid, perkuburan Islam,
pembangunan sosial ekonomi dan sebagainya. Wakaf tidak terhad kepada harta tidak alih
semata-mata, malahan juga turut merangkumi harta alih seperti wang tunai, saham dan juga
lain-lain.

Antara kejayaan yang signifikan yang telah direkodkan dalam usaha kerajaan
memaju dan memperkasakan wakaf di negara ini adalah:

(i) penyediaan dana berjumlah RM10 juta dalam Bajet 2022 kepada

Yayasan Wakaf Malaysia bagi pelaksanaan wakaf halal perusahaan
kecil dan sederhana (PKS), Wakaf Pertanian Bersepadu (WATANI)

dan wakaf bencana;
