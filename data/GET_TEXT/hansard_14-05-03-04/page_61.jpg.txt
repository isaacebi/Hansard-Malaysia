DR. 6.10.2022 55

Ini kerana seperti yang dikatakan oleh Yang Berhormat Johor Bahru tadi, selalunya
pada waktu malam, kita mendapati bahawa hanya satu lampu sahaja bagi kenderaan-
kenderaan yang berat itu menyala ataupun satu lampu sahaja bagi kenderaan di bahagian
hadapan menyala. Di mana penunggang motosikal hanya mengetahui tentang kehadiran
kenderaan itu selepas sampai dekat dan tidak dapat mengelakkan kemalangan itu dan
berlakunya kemalangan.

Saya juga menumpukan perhatian kepada peruntukan yang memberikan kuasa
untuk pakaian seragam. Ini adalah sesuatu yang baik. Saya berpendirian bahawa ini adalah
tindakan yang baik dan patut kita puji. Akan tetapi pada masa yang sama, saya ingin tanya
sama ada pakaian seragam ini juga akan mereka diwajibkan memakai bodycam kerana
bodycam adalah sesuatu yang boleh merakam kejadian-kejadian yang berlaku bagi
keselamatan pegawai-pegawai itu sendiri dan juga untuk mengelakkan daripada berlakunya
tohmahan tentang salah guna kuasa tentang kejadian-kejadian yang tidak diingini.

Di kesempatan yang diberikan kepada saya, saya ingin menarik perhatian Yang
Berhormat Menteri kepada satu kejadian melibatkan, saya tidak mahu menggunakan istilah
mat rempit tetapi lumba haram yang berlaku di Lebuhraya Tun Dr. Lim Chong Eu di Pulau
Pinang pada bulan Julai yang meragut lebih kurang empat atau lima orang penunggang
motosikal, pemuda-pemuda di kawasan saya. Saya ingin tanya, walaupun niat kementerian
dan Jabatan Pengangkutan Jalan untuk memberikan lesen untuk menyeragamkan
pengguna-pengguna p-hailing, bagaimanakah kita ingin memastikan bahawa mereka akan
menggunakan lesen itu untuk tujuan yang sepatutnya?

Saya risau dan saya di sini merayulah kepada Yang Berhormat Menteri dan
kementerian khususnya Jabatan Pengangkutan Jalan, kakitangan yang bertugas di Pulau
Pinang untuk meningkatkan lagi pemeriksaan di atas jalan raya terutamanya pada waktu-
waktu malam, terutamanya pada hari Sabtu dan hari Ahad untuk memastikan bahawa tidak
berlakunya kejadian-kejadian seperti itu. Saya amat terharu dengan apa yang berlaku dan
begitu sedih kerana kita lihat ada daripada yang meninggal itu telah pun berkahwin. Ada yang
meninggalkan ayah dan ibu, ada yang hanya berusia 18 tahun.

Saya di sini ingin mengambil kesempatan untuk memohon kepada Jabatan
Pengangkutan Jalan terutamanya kepada kakitangan yang bertugas di Pulau Pinang untuk
memastikan bahawa langkah-langkah diambil bukan sahaja di Lebuhraya Tun Dr. Lim Chong
Eu tetapi di semua tempat yang menjadi hotspot dengan izin. Tumpuan berlakunya lumba-
lumba haram ini untuk meningkatkan lagi langkah-langkah keselamatan supaya perkara-
perkara ini tidak berlaku.

Pada masa yang sama, saya ingin tanya sama ada, ada langkah-langkah yang akan
diambil untuk mewajibkan pemasangan kamera dalam kenderaan-kenderaan berat
terutamanya bas-bas persiaran, kenderaan-kenderaan berat supaya sekiranya berlakunya
apa-apa kemalangan, langkah-langkah boleh diambil ataupun tindakan-tindakan boleh
diambil terhadap pemandu-pemandu kenderaan. Selain daripada pemasangan alat yang
mengehadkan kelajuan dalam sesuatu bas seperti bas persiaran, bas ekspres, saya juga

ingin sarankan supaya Jabatan Pengangkutan Jalan memperhalus pemasangan sesuatu
