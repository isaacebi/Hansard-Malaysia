DR. 6.10.2022 71

kepada sayalah apabila kita ada “/nterim change of possession of motor vehicles”, dengan
adanya hadnya, period-nya berapa lama period itu.

Saya ingat ini adalah satu innovation yang bagus yang dapat melindungi the original
owner from being - dipermainkan oleh — bukannya saya hendak salahkan kepada agen
penjual tetapi kadangkala agen dia apabila sudah sain ini dia tak kira siapa hendak beli itu,
dia jual aje. Janji dia dapat duit dia tetapi bila telah dijual, installment tidak dibayar. Akhirnya,
surat itu dapat kepada original owner, menuntut untuk menghapuskan hutang yang telah
diambil oleh bank kerana hendak membelikan vehicle itu.

Jadi inilah yang saya rasa apa yang dilakukan oleh Yang Berhormat dalam usaha ini
betullah seperti mana yang disebutkan oleh Yang Berhormat Padang Serai sebentar tadi.
Yang Berhormat amat memahami masalah yang dihadapi hasil daripada berlakunya sesuatu
akibat daripada vehicle-kah atau apakah, memang sebetulnya.

01530

Hari itu saya ingat Yang Berhormat ada bangkitkan tentang orang minum driving,
bagus. Jaga kepentingan rakyat.

Jadi, dalam perkara ini saya bersetuju dalam pindaan ini dan saya ucapkan tahniah
dan terima kasih kepada Yang Berhormat Menteri yang sangat prihatin dengan masalah yang
boleh berbangkit daripada vehicle di atas jalan kita. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Padang Rengas. Seterusnya saya menjemput Yang Berhormat Labuan dan
kemudian diikuti oleh Yang Berhormat Papar. Saya ingin mengurangkan masa sedikit kerana
selepas ini ada dua RUU lagi. Jadi, saya bagi tempoh masa lima minit tetapi kalau ada poin

hendak teruskan boleh mohon tambahan masa. Silakan Yang Berhormat Labuan.

3.31 ptg.

Datuk Rozman bin Isli [Labuan]: Assa/amualaikum warahmatullahi wabarakatuh
dan selamat sejahtera. Tuan Yang di-Pertua, terima kasih atas peluang yang diberikan
kepada Labuan untuk turut serta dalam perbahasan rang undang-undang ini.

Saya ingin menyentuh mengenai seksyen 3, akta ibu dipinda dengan menggantikan
subseksyen 3 dengan subseksyen yang berikut.

“(3) Menteri boleh, melalui perintah yang disiarkan dalam Warta menetapkan—

(a) pakaian seragam dan tanda pangkat bagi mana-mana pegawai
pengangkutan jalan; dan
(b) kad kuasa dan lencana yang akan dibawa oleh mana-mana pegawai
pengangkutan jalan.
Saya difahamkan sebelum ini ia merupakan kuasa Ketua Pengarah dan sekarang
kuasa ini telah dipindahkan kepada Menteri. Antara sebab dipinda adalah bagi memastikan
pemakaian seragam tidak disalah guna oleh mana-mana pihak dan sekiranya berlaku akan

menjadi satu kesalahan di bawah peruntukan undang-undang.
