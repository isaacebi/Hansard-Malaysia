DR. 6.10.2022 88

yang membawa pekerja-pekerja ini. Sekali harunglah, orang kata. Jadi daripada kita bawa
lori kosong selepas itu harus ada juga pekerja-pekerja diikuti dengan kenderaan lain. Sekali
gus ini bukan sahaja menambahkan kos tetapi juga kepada jammed itu sendiri.

Akhirnya Tuan Yang di-Pertua ialah penggunaan handphone. Saya tengok banyak,
saya selalu juga naik bas. Jadi, pemandu-pemandu bas ekspres yang menggunakan
handphone semasa memandu. Saya kira harus ada pemantauan di sini kerana tindakan ini
amat berbahaya. Walaupun saya Ahli Parlimen dia tidak kenal saya. Saya tegur pun dia
marah. Jadi, saya hendak buat macam mana, hendak report polis, hendak report dekat JPJ
macam mana hendak buktikan waktu itu dia pakai handphone kita pun tidak tau. Jadi, saya
kira ini yang patut dilihat secara serius oleh kementerian. Terima kasih, Tuan Yang di-Pertua.

Tuan Yang di-Pertua: Terima kasih Yang Berhormat Sungai Petani. Yang

Berhormat Sepang, silakan.

4.35 ptg.

Tuan Mohamed Hanipa bin Maidin [Sepang]: Terima kasih kepada Tuan Yang di-
Pertua kerana membenarkan saya untuk turut sama berbahas tentang pindaan Akta
Lembaga Pelesenan Kenderaan Perdagangan 1987.

Tuan Yang di-Pertua, saya hanya ingin memfokuskan kepada satu isu sahaja iaitu
isu p-hailing kerana ada pindaan pada seksyen 2 ini. Saya agak gusar Tuan Yang di-Pertua
kerana p-hailing ini— kita ingin memberikan lesen kepada kenderaan bermotor. Sebab
kegusaran saya kerana kajian mendapati bahawa setakat tahun 2019, dikatakan kajian dibuat
64 peratus kemalangan yang melibatkan kemalangan maut (fatal accident) melibatkan
kenderaan bermotor.

Tuan Yang di-Pertua, saya memahami bahawa zaman sekarang ini kita terpaksa
terima satu hakikat bahawa ada satu industri dipanggil gig economy ini yang menawarkan
pekerjaan kepada anak-anak muda yang mereka tidak mahu terikat dengan kerja di pejabat
dan sebagainya. Kebanyakan mereka bertugas dalam sektor e-hailing ataupun p-hailing ini.

Apa yang saya agak— hendak tanya kepada Yang Berhormat Timbalan Menteri,
kalau dahulu— tadi kita tahu dalam pindaan Akta Pengangkutan Jalan ada dinyatakan
vocational license itu. Sebelum ini Tuan Yang di-Pertua, biasanya lesen kepada vocational
license ini diberikan kepada mereka yang memandu bas dan juga teksi iaitu lesen dipanggil
public service vehicle (PSV) yang biasanya melibatkan kenderaan-kenderaan seperti bas
sama ada yang dapat lesen D ataupun E. Selepas itu ada satu lagi lesen yang dinamakan
GDL iaitu mereka yang bawa delivery barang-barang.

Akan tetapi dahulu untuk makluman Tuan Yang di-Pertua, apabila hendak dapat dua
lesen ini mereka perlu menghadiri paling kurang enam jam course. Mereka juga perlu ambil
exam yang mengandungi 60 soalan objektif dan markah lulus adalah 80 peratus. Sentiasa
ada routine inspection.

Akan tetapi, sekarang ini untuk makluman yang saya bacalah, dikatakan bahawa
untuk mendapat lesen bagi motosikal ini mereka hanya perlu pergi induction course selama

tiga jam itu pun selalu secara online sahaja. Ini kerana tujuan kerajaan hanya semata-mata
