DR. 6.10.2022 64

Jadi, polis minta RM3,000. Kawan saya tidak ada RM3,000 cash dalam berada
bersama dia. Jadi dia kata, polis minta dia duduk di sebelah dan polis itu memandu kereta,
pergi ke bank ATM, tunggu dia tekan wang, ambil RM3,000 cash bagi dia, selepas itu
dilepaskan.

01500

Saya rasa sangat hairan, ini berlaku di kawasan saya. Macam mana ini boleh
berlaku? Akan tetapi ini adalah realiti. Ini bukan, saya hendak tegaskan bukan saya sokong
mereka yang ada minum dan selepas itu memandu tetapi kadang-kadang apabila had limit
itu terlalu ketat dan juga apabila apa yang berlaku dalam realiti ialah membuka pintu, buka
jalan kepada rasuah. Kita sebagai penggubal undang-undang termasuk kementerian, saya
rasa ini juga bukan perkara yang kita suka lihat.

Jadi, saya rasa mungkin kementerian kena kerjasama dengan pihak polis dan juga
pegawai penguat kuasa untuk melihat macam mana kita boleh mengelakkan undang-undang
ini disalahgunakan oleh pegawai penguat kuasa yang tidak bertanggungjawab. Oleh kerana
ini satu realiti. Mereka yang kena itu, mereka selalunya tidak mahu cakap. Tidak ada orang
mahu masuk lokap. Selepas itu didakwa ke mahkamah.

Sebenarnya mungkin kandungan alkohol dalam tubuh badannya tidak begitu tinggi.
Mungkin satu gelas sahaja. Itu pun kena mengikut undang-undang sekarang. Jadi, saya
hendak tarik perhatianlah Yang Berhormat Menteri atas realiti on the ground ini yang mana
saya rasa haruslah kita ambil perhatian.

Kedua ialah Tuan Yang di-Pertua, tentang cermin gelap. Baru-baru ini saya hendak
tukar kereta baharu dan saya hendak gunakan plat nombor yang sudah pun ikut saya 13
tahun itu, hendak alih ke kereta baharu. Jadi hendak buat ini, kerana saya juga mahu simpan
kereta yang sedia ada. Jadi, kereta lama yang sedia ada itu kena dibawa ke PUSPAKOM.
Pergi ke PUSPAKOM, pegawai kata kena keluarkan semua cermin gelap saya. Cermin gelap
pada kereta saya sudah ikut saya 13 tahun juga. Saya memang tidak mahu ini dibuat.
Selepas itu saya terpaksa tulis surat, terpaksa ganggu pegawai atasan kementerian untuk
minta pengecualian.

Okey, soalan saya ialah kenapakah ini diperlukan? Kalau hantar kereta ke
PUSPAKOM yang JPJ mahu tahu adalah sama itu kereta itu benar, enjin itu ada tukar
ataupun tidak, ada ikut registration atau pendaftaran kereta adapun tidak. Memang tidak kena
mengena dengan cermin gelap itu. Kenapakah ini dilakukan? Jadi, saya hendak mintalah
Yang Berhormat Menteri, saya rasa ini adalah satu prosedur. Saya rasa yang sebenarnya
kita boleh simplify dan tidak perlu diadakan supaya untuk memudahkan mereka yang ada
kereta cermin gelap itu tinted frame itu, ia tidak perlu dikeluarkan daripada kereta apabila
hantar kereta ke PUSPAKOM untuk pemeriksaan. Okey, sekian, terima kasih.

Timbalan Yang di-Pertua [Dato’? Mohd Rashid Hasnon]: Terima kasih Yang
Berhormat Seputeh. Seterusnya saya jemput Yang Berhormat Pasir Gudang, kemudian
diikuti oleh Yang Berhormat Padang Serai. Kemudian Yang Berhormat Padang Rengas,
Yang Berhormat Labuan dan yang terakhir Yang Berhormat Papar. Sila Yang Berhormat

Pasir Gudang.
