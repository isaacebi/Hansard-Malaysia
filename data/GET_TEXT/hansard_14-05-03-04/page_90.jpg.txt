DR. 6.10.2022 84

“Dasar Hala Tuju Pengawalseliaan Perkhidmatan Kenderaan Barangan Berasaskan
Motosikal dan Motokar’. Antara lain telah bersetuju supaya yang pertama, mana-mana
orang, syarikat atau entiti yang menjalankan perniagaan pengantaraan berkaitan dengan
perkhidmatan kenderaan barangan termasuk yang hanya menggunakan motosikal dan
motokar sahaja akan diwajibkan untuk mendapatkan Lesen Perniagaan Pengantaraan
(LPP) dan Lesen Kenderaan Barangan daripada LPKP di bawah Akta 334.

Semua yang terlibat iaitu pemilik kenderaan, pemandu motokar dan penunggang
juga adalah diwajibkan mematuhi semua peraturan yang telah ditetapkan di bawah Akta
Pengangkutan Jalan 1987 [Akta 333].

Kedua, supaya pindaan dibuat ke atas Akta Pengangkutan Awam Darat 2010 [Akta
715], Akta 334 dan Akta 333 bagi tujuan pengawalseliaan perkhidmatan p-hailing termasuk
meminda had umur pemegang lesen vokasional yang akan bekerja sebagai penunggang
motosikal p-hailing kepada berumur tidak kurang 18 tahun serta memperluaskan definisi
perniagaan pengantaraan untuk merangkumi perkhidmatan kenderaan barangan.

Ketiga, supaya Kementerian Pengangkutan menetapkan lain-lain dasar
pengawalseliaan, syarat dan peraturan pelesenan, menetapkan kadar fi serta menetapkan
syarat-syarat perkhidmatan dan pengoperasian yang bersesuaian di bawah bidang kuasa
yang diperuntukkan kepada Menteri di bawah Akta 334 bagi mengawal selia industri
perkhidmatan p-hailing di Malaysia.

Mesyuarat Jemaah Menteri pada 29 Jun 2022 semasa menimbangkan Memorandum
daripada Menteri Pengangkutan No. M372/2022 bertajuk, “Penyediaan Instrumen
Perundangan Bagi Membolehkan Pelaksanaan Perjanjian Memudah Cara Pengangkutan
Peringkat ASEAN”. Antaranya telah bersetuju seperti berikut.

Pertama, supaya Akta 715 dan Akta 334 dipinda untuk memperuntukkan punca
kuasa khusus dalam membuat perundangan subsidiari mengenai peredaran antarabangsa
atau international circulation bagi membolehkan Malaysia melaksanakan perjanjian-
perjanjian memudah cara pengangkutan peringkat ASEAN seperti berikut:-

=1620
(i) ASEAN Framework Agreement on the Facilitation of Goods in
Transit (AFAFGIT);
(ii) ASEAN Framework Agreement on the Facilitation of Inter-State
Transport (AFAFIST); dan
(iii) ASEAN Framework Agreement on the Facilitation of Cross Border
Transport of Passenger by Road Vehicle (ASEAN CBTV).

Kedua, supaya Peraturan-peraturan Pengangkutan Awam Darat Peredaran
Antarabangsa dan Peraturan-peraturan Lembaga Pelesenan Kenderaan Perdagangan
Peredaran Antarabangsa digubal bagi urusan pengoperasian dan pengawalseliaan
pergerakan kenderaan pengangkutan awam darat merentas sempadan di bawah AFAFGIT,
AFAFIST dan ASEAN CBTV.
