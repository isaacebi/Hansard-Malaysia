DR. 6.10.2022 86

pelaksanaan pindaan ini, semua pelaksanaan fungsi dan ketetapan dasar akan teratur
daripada segi undang-undang.

Sehubungan itu, saya dengan rendah hati memohon supaya pindaan-pindaan yang
dicadangkan dapat diluluskan di Dewan yang mulia ini demi menjaga kebajikan terutamanya
kepada golongan muda dan golongan yang bekerja sendiri.

Tuan Yang di-Pertua, saya mohon mencadangkan. Sekian, terima kasih.

Tuan Yang di-Pertua: Terima kasih Yang Berhormat Timbalan Menteri. Ada sesiapa
yang menyokong?

Timbalan Menteri Perusahaan, Perladangan dan Komoditi Il [Datuk Willie anak
Mongin]: Tuan Yang di-Pertua, saya menyokong.

Tuan Yang di-Pertua: Terima kasih Yang Berhormat. Ahli-ahli Yang Berhormat,
masalah di hadapan Majlis ialah rang undang-undang bernama suatu akta untuk meminda
Akta Lembaga Pelesenan Kenderaan Perdagangan 1987 dibacakan kali yang kedua
sekarang dan terbuka untuk dibahas.

Pertamanya ialah Yang Berhormat Sungai Petani, diikuti Yang Berhormat Sepang
dan kemudiannya akhir sekali Yang Berhormat Padang Rengas. Silakan Yang Berhormat

Sungai Petani, tujuh minit.

4.28 ptg.

Dato’ Johari bin Abdul [Sungai Petani]: Terima kasih Tuan Yang di-Pertua. Saya
terlebih dahulu ingin mengucapkan syabas kepada kementerian kerana telah membawa rang
undang-undang ini khususnya yang berhubung dengan peredaran antarabangsa kenderaan
perdagangan.

Tuan Yang di-Pertua, kita melihat apabila Kerajaan Indonesia mengumumkan untuk
pindah ibu kotanya dari Jakarta ke Nusantara di Kalimantan, saya berpeluang bersama
dengan Jawatankuasa Select Committee Keselamatan mengunjungi border kita. Border di
antara Indonesia dengan Malaysia. Perpindahan Nusantara ini dimaklumkan akan
terwujudnya sebuah bandar raya yang besar. Pada 2024 dimaklumkan, malah Presidennya
pun akan merayakan sambutan hari kemerdekaan mereka di Nusantara. Difahamkan 40 juta
orang manusia akan berhijrah ke Nusantara.

Jadi, saya tidak dapat membayangkan aktiviti-aktiviti yang akan terjadi di antara
kedua negara kita, sama ada Nusantara ke Sarawak ataupun Nusantara ke Sabah. Jadi
dengan adanya akta yang dibawa ataupun pindaan yang dibawa ini akan memenuhi
kehendak-kehendak yang akan berlaku khususnya kenderaan perdagangan dan lain-lain
aktiviti perekonomian.

1630

Jadi, saya melihat malah di pihak kerajaan, knususnya Kementerian Perdagangan
Antarabangsa dan Industri dan juga Kementerian Pengangkutan harus membayangkan—
bukan sahaja melihat apakah jenis suasana waktu itu apabila Nusantara itu wujud dan betapa

hebatnya perdagangan antara kedua-dua negara kita.
