DR. 6.10.2022 96

(i) supaya mana-mana orang, syarikat atau entiti yang menjalankan
perniagaan penghantaran berkaitan dengan perkhidmatan kenderaan
barangan termasuk yang hanya menggunakan motosikal dan motokar
sahaja akan diwajibkan untuk mendapatkan lesen perniagaan
penghantaran LPP dan lesen kenderaan barangan daripada APAD di
bawah Akta 715,

(ii) supaya pindaan dilaksanakan ke atas Akta 715 bagi tujuan pengawal
seliaan perkhidmatan p-hailing termasuk memperluaskan definisi
perniagaan penghantaran untuk merangkumi perkhidmatan
kenderaan barangan; dan

01710

(iii) supaya Kementerian Pengangkutan menetapkan lain-lain dasar
pengawal seliaan, syarat dan peraturan pelesenan, menetapkan
kadar fi serta menetapkan  syarat-syarat perkhidmatan dan
pengoperasian yang bersesuaian di bawah bidang kuasa yang
diperuntukkan kepada Menteri di bawah Akta 715 bagi mengawal
selia industri perkhidmatan p-hailing di Malaysia.

Di samping itu Jemaah Menteri pada 29 Jun 2022, semasa menimbangkan
memorandum daripada Menteri Pengangkutan, nombor M372/2022, telah bersetuju.
Pertama, supaya pindaan dilaksanakan ke atas Akta 715, bertujuan memperuntukkan punca
kuasa khusus membuat perundangan subsidiari mengenai peredaran antarabangsa
(international circulation) bagi membolehkan Malaysia melaksanakan perjanjian-perjanjian
memudah cara pengangkutan peringkat ASEAN seperti berikut:

(i) ASEAN Framework Agreement on Facilitation Goods in Transit
(AFAFGIT);
(ii) ASEAN Framework Agreement on Facilitation of Inter-State

Transport (AFAFIST); dan
(iii) ASEAN Framework Agreement on the Facilitation of Cross Border
Transport of Passengers by Road Vehichles (ASEAN CBTP).

Kedua, peraturan-peraturan pengangkutan awam darat, peredaran antarabangsa
dan peraturan-peraturan Lembaga Pelesenan Kenderaan, Perdagangan, Peredaran
Antarabangsa digubal bagi urusan pengoperasian dan pengawal seliaan pergerakan
kenderaan pengangkutan awam darat merentas sempadan di bawah AFAGIT, AFAFIST dan
ASEAN CBTP.

Selain itu, Jemaah Menteri pada 2 September 1998, semasa menimbangkan
memorandum daripada Menteri Perdagangan Antarabangsa dan Industri, nombor
506/2137/98 antara lain telah bersetuju.

Pertama, supaya Yang Berhormat Menteri Perdagangan Antarabangsa dan Industri
menandatangani Perjanjian ASEAN mengenai pemudahan pengangkutan barangan dalam
transit AFAFGIT.
