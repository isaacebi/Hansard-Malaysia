DR. 6.10.2022 33

tidak aktif akan meningkat akibat daripada COVID-19. Oleh sebab itu, soalan saya adalah
apabila mekanisme kerajaan bagi menyelamatkan koperasi-koperasi tidak aktif ini? Sejauh
manakah sambutan daripada koperasi-koperasi tidak aktif terhadap inisiatif tersebut? Sekian.

Tan Sri Noh bin Haji Omar: Terima kasih Yang Berhormat. Benar Yang Berhormat
kata, apabila kita dilanda COVID-19, maka kita dapati banyak— salah satu punca juga
koperasi-koperasi ini tidak aktif. Maka oleh itu, KUSKOP melalui Suruhanjaya Koperasi
Malaysia kita telah menawarkan geran bantuan pembangunan perniagaan yang dinamakan
Program Transformasi Ekonomi Gerakan Koperasi (TRANSFER) dan juga pembiayaan
Tabung Modal Pusingan (TMP-SKM) kepada koperasi-koperasi yang terlibat.

01150

Dalam masa yang sama, kita juga telah minta supaya SKM menulis surat kepada
koperasi-koperasi yang dikatakan koperasi dormant tadi dan juga koperasi yang tidak aktif
supaya mereka kena mengambil tindakan untuk mengaktifkan semula koperasi-koperasi
mereka.

Akan tetapi, alhamdulillah, saya lihat bahawa pendaftaran walaupun ada yang kata
tidak aktif lagi dan juga dormant, tetapi saya lihat pendaftaran koperasi yang baharu sejak
Januari hingga 31 September tahun ini sahaja sebanyak 569 buah koperasi baharu telah
ditubuhkan.

Jadi menunjukkan bahawa rakyat di luar sana memang berminat untuk menubuhkan
koperasi kerana konsep koperasi ini, bak kata pepatah Melayu, ‘Yang berat sama dipikul,
kasih.

Datuk Dr. Hasan bin Bahrom [Tampin]: Boleh tambah sedikit, Tampin.

Dato’ Ramli bin Dato’ Mohd Nor [Cameron Highlands]: Sila Yang Berhormat
Tampin.

Datuk Dr. Hasan bin Bahrom [Tampin]: Terima kasih atas jawapan yang diberikan
oleh Menteri. Persoalan saya ialah sejauh manakah dalam pengetahuan Menteri gerakan
koperasi telah memberi impak yang besar kepada pembangunan negara sebagaimana di
negara-negara contohnya Jepun?

Soalan kedua, penglibatan golongan muda atau belia dalam gerakan koperasi di
Malaysia? Terima kasih.

Tan Sri Noh bin Haji Omar: Terima kasih Yang Berhormat, minta maaf saya tidak
bawa angka tetapi saya lihat kalau daripada pengetahuan saya, saya tidak ingat berapa tetapi
memang aset kita memang berbilion dan juga ahli pun ramai dan juga koperasi merupakan
third force dalam negara kita.

Untuk kita hendak menggalakkan belia-belia pula, hari ini salah satu yang kita beri
peluang kepada golongan belia iaitu kita memudahkan mereka menubuhkan koperasi. Kalau
dulu kalau hendak jadi ahli koperasi 50 orang, sekarang kita jadikan 20 orang.

Akan tetapi, untuk golongan belia terutamanya golongan profesional mereka ada lima

orang cukup, ada lima orang sahaja sudah boleh tubuhkan koperasi.
