DR. 6.10.2022 21

ucapan tahniah kerana kerajaan menubuhkan dan bercadang untuk meneruskan apa yang
dipanggil sebagai Pelan Induk Wakaf Nasional.

Ini tentunya pertanyaan saya ialah sekarang ini ada wakaf-wakaf yang kreatif seperti
Wakaf Perkhidmatan Air tetapi ia hanya berskala kecil di tujuh buah negeri beberapa projek.
Adakah Yayasan Wakaf dan juga agensi wakaf ini akan membuat projek yang lebih besar
seperti universiti wakaf, hospital wakaf, perumahan wakaf? Setakat mana Yayasan Wakaf
Malaysia ini akan ditubuhkan untuk negeri-negeri? Sekarang ini kita ada satu Yayasan Wakaf
Malaysia, bagaimanakah dengan negeri-negeri? Bagaimanakah hubungan agensi wakaf
dengan negeri-negeri? Terima kasih.

Tuan Yang di-Pertua: Terima kasih, silakan Yang Berhormat Menteri.

Datuk Haji Idris bin Haji Ahmad: Terima kasih Tuan Yang di-Pertua, terima kasih
Yang Berhormat Pontian. Sebagai mana kita maklum bahawasanya wakaf ini ialah
stakeholder tunggalnya ialah daripada Majlis Agama Islam Negeri ataupun Pihak Berkuasa
Agama Negeri.

Dia terletak dalam Butiran 1 Senarai 2 Jadual Kesembilan. Maka di dalam soal untuk
kita penubuhan Yayasan Wakaf Malaysia itu ialah kita bekerjasama dengan pihak negeri
dengan Pihak Berkuasa Agama Negeri. Banyak peruntukan daripada Kerajaan Persekutuan,
maka kita berikan kepada Pihak Berkuasa Agama Negeri untuk melaksanakan wakaf di
negeri masing-masing.

Contohnya, negeri memiliki tanah dan modalnya disumbangkan oleh pihak Yayasan
Wakaf ataupun pihak Kerajaan Persekutuan. Terima kasih Tuan Yang di-Pertua.

Tuan Yang di-Pertua: Terima kasih.

Datuk Dr. Hasan bin Bahrom [Tampin]: Tampin.

Tuan Yang di-Pertua: Sebelah sini dahulu Yang Berhormat Pasir Gudang bangun
sudah lama, maaf. Selepas itu Yang Berhormat Alor Gajah.

Tuan Hassan bin Abdul Karim [Pasir Gudang]: Terima kasih Tuan Yang di-Pertua.
Yang Berhormat Menteri, adakah mungkin berkenaan wakaf ini status yayasan yang ada
sekarang kita tingkatkan kepada bentuk Suruhanjaya Wakaf Malaysia untuk membangun
ekonomi berasaskan wakaf? Terima kasih.

Tuan Yang di-Pertua: Terima kasih, Yang Berhormat Menteri.

Datuk Haji Idris bin Haji Ahmad: Terima kasih Tuan Yang di-Pertua, terima kasih
Yang Berhormat Pasir Gudang.

Sebagaimana yang saya maklumkan tadi ialah stakeholder tunggal dalam soal wakaf
ini ialah Pihak Berkuasa Agama Negeri, maka apa-apa perkara pun kita kena bincang dengan
Pihak Berkuasa Agama Negeri dalam menguruskan soal wakaf nanti. Terima kasih.

Tuan Yang di-Pertua: Ya, Yang Berhormat Alor Gajah, silakan.

Datuk Seri Mohd Redzuan bin Md Yusof [Alor Gajah]: Terima kasih Tuan Yang
di-Pertua. Seingat saya ketika mana saya menyertai pentadbiran negara ada usul dan
cadangan untuk mewujudkan wakaf digital bank dan kita disarankan untuk bersaing dengan

apa yang kita lihat telah pun dianugerahkan kepada lima buah syarikat.
