DR. 6.10.2022 91

Tuan Yang di-Pertua: Nasib baik bukan gajah ya. Terima kasih Yang Berhormat
Sepang. Akhir sekali, Yang Berhormat Padang Rengas. Silakan.

4.44 ptg.

Dato’ Seri Mohamed Nazri bin Abdul Aziz [Padang Rengas]: Terima kasih Tuan
Yang di-Pertua telah memberikan kesempatan kepada saya untuk berbahas dalam rang
undang-undang ini. Saya kira ramai yang tidak mengambil bahagian ialah kerana mungkin
ramai yang bersetuju iaitu bahawa satu peraturan mesti diadakan supaya kita dapat
mengawal p-hailing ini. Kita semua tahu iaitu bahawa sebenarnya memang banyak positifnya
dengan adanya p-hailing ini dan saya kira ini semua telah berbangkit daripada kita kena
lockdown dahulu. Pada ketika itu, kita sedar bahawa pentingnya p-hailing ini kerana kita tidak
dibenarkan untuk keluar, maka kita perlu adakan delivery, sama ada makanan kah ataupun
barang-barangan.

Saya turut merasakan iaitu bahawa p-hailing ini bagus kerana ia memberikan
kesempatan kepada golongan muda untuk menjadi se/f-entrepreneur. Maknanya dia boleh
bekerja dan dia tahu iaitu bahawa lagi tekun dia kerja, lagi lebih banyak untung yang dia boleh
dapat. Bahagian keuntungan itu terus direct kepada dia dan dia akan melihat iaitu bahawa
kalau dibayar cash, maka duit cash itu bertambah. Kalau diberi akaun, dia tengok bahawa
akaunnya itu juga bertambah dengan duit.

Jadi, oleh sebab itu saya menyokong p-hailing ini dan saya menyokong supaya kita
mempunyai peraturan untuk mengawal p-hailing ini. Namun saya dengar daripada rakan-
rakan yang telah berucap sebelum saya, Yang Berhormat Sungai Petani, Yang Berhormat
Sepang, adanya masalah-masalah yang juga berbangkit hasil daripada wujudnya p-hailing
ini. Itu memang sebenarnya satu perkara yang real, yang betul berlaku dan seperti sebentar
tadi, Yang Berhormat Sepang telah menyatakan dengan statistik menunjukkan betapanya
juga ada juga iaitu bahawa the negative side daripada segi wujudnya p-hailing ini.

Akan tetapi kalau kita tengok daripada segi untung ruginya, kita akan lihat iaitu
bahawa untungnya lebih. Oleh kerana itu, kalau sekiranya ada setback ke, ada perkara yang
negatif ke, maka kita harus fikir bagaimana untuk kita mengatasi masalah ini dan bukan
dengan menjadikannya itu sebagai satu halangan untuk menghentikan p-hailing ini.

Tuan Yang di-Pertua, saya kira p-hailing ini, dia ada dia punya orang kata syarikat ke
apa ke yang menjaga mereka ini. Maksud saya iaitu bahawa adalah syarikat yang mengendali
dan menguruskan mereka dan saya fikir iaitu bahawa yang mengurus mereka ini seharusnya
diberikan tanggungjawab yang lebih berat iaitu dalam mereka memilih sesiapa yang mereka
employ untuk menjadi pekerja mereka.

Jadi, maksud saya di sini, kita kena pastikan iaitu bahawa kalau worker yang
melanggar dan berlaku accident, sudah tentulah lesen dia itu mungkin kalau ada ditarik balik
kah ataupun diberi amaran kah. Akan tetapi yang lebih penting saya kira ialah memberikan
pertanggungjawaban kepada syarikat yang mengambil mereka supaya tidak sewenang-
wenangnya siapa sahaja yang hendak bekerja, pakat ambil. Jadi kalau ada apa-apa berlaku,

maka dikatakan bukan salah saya, yang salah ialah pemandu yang bekerja, yang deliver itu.
