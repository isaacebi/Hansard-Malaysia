DR. 6.10.2022 68

jalan itu sempit. Dia pun tidak ada masa. Macam mana hendak— driver diberi lesen, ada
semua tetapi jalan itu kecil. Siapa punya salah? Driver salah ke orang yang buat jalan itu
salah? Kita kena kaji balik.

Saya juga ingin mengambil kesempatan ini untuk menyuarakan beberapa isu yang
dihadapi oleh warga Padang Serai dan rakyat Malaysia sekiranya kita dapat melihat pelbagai
jenis kemalangan berlaku. Kita perlu bagi kredit ini kepada penciptaan sosial media sehingga
mengetahui pelbagai perkara dalam sekelip mata. Disebabkan itu, rakyat Malaysia lebih
sedia dengan berusaha untuk mendapat ‘dashcam’ dengan izin. Rakaman kamera ini akan
menjadi bukti jika apa-apa berlaku pada mereka atau ada tindakan sabotaj yang cuba dibuat
kepada mereka oleh pengguna jalan raya yang lain. Akan tetapi isu besar adalah mengenai
kos pembelian alat ini. Maka, saya ingin mencadangkan kepada kementerian untuk memberi
subsidi berfokus untuk memilik ‘dashcam’ ini.

Timbalan Yang di-Pertua [Dato’ Mohd Rashid Hasnon]: Lagi seminit setengah
lagi.

Tuan Karupaiya a/l Mutusami [Padang Serai]: Memerlukan pendekatan baharu
yang boleh digunakan oleh kementerian dalam memastikan apa-apa kes yang terjadi di jalan
raya mampu diselesaikan dengan efektif.

Antara perkara lain yang saya ingin bangkitkan adalah hukuman yang lebih keras
kepada pemandu yang membawa secara melulu di kawasan sekolah dan juga perumahan.
Saya mendapat laporan kebanyakan pemandu tidak mengikut had kelajuan semasa berada
berdekatan kawasan sekolah dan perumahan.

Saya percaya sudah tiba masa untuk kita mengenakan hukuman yang lebih keras
seperti pembatalan lesen kepada pemandu yang ditahan membawa secara melulu dan laju
di kawasan tersebut dan kepada pemandu yang menyebabkan kecederaan kepada anak-
anak yang berada di sekitar kawasan itu. Pengangkutan lesen secara mandatori perlu
dijadikan sebagai hukuman tambahan dengan hukuman sedia ada seterusnya kerana kita
mesti menjaga keselamatan anak-anak daripada orang yang tidak bertanggungjawab.

Timbalan Yang di-Pertua [Dato’ Mohd Rashid Hasnon]: Masa 20 saat lagi.

Tuan Karupaiya a/l Mutusami [Padang Serai]: Saya berdiri teguh dalam apa-apa
perkara yang diberikan kebaikan kepada rakyat tetapi ada beberapa soalan yang
memerlukan perhatian agar rakyat lebih mendapat kebaikan daripadanya.

Yang Berhormat Menteri, saya puji sebab selepas Yang Berhormat Menteri ambil alih
tugas sebagai Yang Berhormat Menteri Pengangkutan, ada perubahan. Ada kebaikan, /
appreciate that. | think you can do more better than that in coming year.

So, dengan ini terdapat keperluan untuk semua perkara yang disuarakan oleh saya
diambil serius dan memastikan setiap polisi atau langkah yang dibuat oleh kerajaan akan
diberi manfaat secara maksimum kepada rakyat Malaysia. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang

Berhormat Padang Serai. Seterusnya saya jemput Yang Berhormat Padang Rengas.
