DR. 6.10.2022 16

Kementerian Kewangan baru-baru ini iaitu secara one-off sebanyak RM130 juta di mana kerja
penyenggaraan ini akan ditawarkan ataupun sudah ditawarkan kepada kontraktor-kontraktor
gred G4 - sorry kontraktor daripada gred G1 hingga ke G4 melalui kaedah cabutan undi.

Pelaksanaan cabut undi ini akan membuka lebih ruang dan juga peluang kepada
kontraktor daripada G1 hingga G4 untuk lebih maju ke hadapan dan mendapat peluang
seperti ini.

Berdasarkan peruntukan yang diterima iaitu RM113 juta, ada 180 kerja yang
ditawarkan kepada kontraktor di Semenanjung manakala sebanyak RM17 juta akan
disalurkan ke Sabah, Sarawak dan Labuan. Jadi, melalui inisiatif ini sebanyak 90 kontraktor
G1 hingga ke G2 dan 107 kontraktor G3 dan G4 telah menerima manfaat dan sedikit
sebanyak dapatlah membantu kontraktor-kontraktor kecil menjana pendapatan dalam
keadaan ekonomi negara kita sekarang. Sekian dan terima kasih.

Tuan Yang di-Pertua: Terima kasih. Yang Berhormat Papar.

Tuan Haji Ahmad bin Hassan [Papar]: Ya, terima kasih Tuan Yang di-Pertua. Saya
ingin mengucapkan terima kasih kepada Yang Berhormat Timbalan Menteri KKR kerana
telah datang dan melawat Kampung Mok, Kampung Kerawang dan juga Kampung Gana
berkenaan dengan U-turn.

Selain daripada itu juga saya ingin menyampaikan rasa terima kasih penduduk-
penduduk kampung ini atas lawatan Yang Berhormat Timbalan Menteri baru-baru ini. Mereka
mengharapkan supaya KKR dapat melaksanakan apa yang telah dipersetujui pada waktu itu
iaitu sama ada untuk membuat ataupun membina lampu isyarat ataupun overhead U-turn.
Jadi, mereka inginkan benda ini cepatlah dilaksanakan.

Kedua, saya ingin ,;memohon kepada kerajaan supaya jalan di Kampung Binoni iaitu
di kampung saya sendiri di mana resurfacing work yang harus diteruskan pada waktu itu telah
dihentikan disebabkan oleh pertukaran kerajaan. Jadi, saya sebagai wakil rakyat ingin
memohon jasa baik daripada kementerian supaya dapat melaksanakan resurfacing work di
kampung saya ini. Terima kasih.

Tuan Yang di-Pertua: Terima kasih. Yang Berhormat Timbalan Menteri, tidak ada

kena-mengena dengan soalan nampak gaya. Tidak payah jawablah ya. Terima kasih.

2. Tuan Tan Kok Wai [Cheras] minta Menteri Kanan Perdagangan dan Industri
menyatakan isi kandungan perbincangan dalam Indo-Pacific Economic Forum yang
berlangsung di Amerika Syarikat pada September 2022 secara terperinci dan apakah
kebaikan dan kelemahan menyertai forum ini.

Menteri Kanan Perdagangan Antarabangsa dan Industri [Dato’ Seri Mohamed
Azmin bin Ali]: Terima kasih Tuan Yang di-Pertua dan terima kasih kepada Yang Berhormat
Cheras. Untuk makluman Yang Berhormat, Rangka Kerja Ekonomi Indo-Pasifik bagi
kemakmuran ataupun dengan izin Indo-Pacific Economic Framework for Prosperity (IPEF)
adalah instrumen diplomasi ekonomi yang penting dalam memperkukuhkan jalinan hubungan

dan kerjasama antara Amerika Syarikat dengan negara-negara di rantau Indo-Pasifik.
