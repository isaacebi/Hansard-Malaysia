DR. 6.10.2022 57

menolong ataupun— kalau betul Yang Berhormat Menteri begitu peka kepada kepentingan
mereka, saya hendak tanya kenapakah tidak ada pindaan ke atas sebarang peruntukan bagi
membantu— kita melindungi kepentingan pemandu-pemandu ini.

Oleh sebab Yang Berhormat Menteri mengatakan bahawa kita patut melindungi hak
mereka sebab biasanya mereka diarahkan untuk bawa kenderaan oleh syarikat-syarikat
besar ini untuk bawa kenderaan yang lebih muatan berat. Akan tetapi nampaknya tidak ada.
Saya hendak tanya kenapa.

Begitu kenapa tidak ada pindaan ke atas isu-isu yang kita tahu yang melibatkan di-
modify dengan izin kenderaan sehingga mengakibatkan banyak berlakunya kemalangan
kerana kenderaan-kenderaan yang dipandu itu kita tahu membahayakan para pengguna
jalan raya. Saya difahamkan pindaan itu akan dibuat tahun depan. Adakah pindaan itu tidak
dibuat kerana kali ini kerajaan merasakan bahawa kalau sekiranya pindaan ini dibuat mungkin
dia akan menyebabkan kerajaan tidak popular di kalangan anak-anak muda sebab itu
kerajaan tidak mahu buat pindaan ini. Saya hendak tanya adakah keadaan begitu, ataupun
macam mana.

Seterusnya Tuan Yang di-Pertua saya ingin membangkitkan tentang isu berkaitan
dengan pindaan ke atas ataupun memasukkan seksyen 13A iaitu satu pindaan baharu yang
melibatkan dengan izin saya bacakan “Interim change of possession of motor vehicles”.

Tuan Yang di-Pertua, berdasarkan seksyen 13A(1) dinyatakan bahawa_ pemilik
berdaftar kenderaan boleh menjual motor ataupun kenderaan mereka kepada dealer untuk
tujuan jualan semula atau resale. Maka, registered owner boleh memohon kepada director
untuk interim change of possession.

Saya hendak tanya kepada Yang Berhormat Menteri. Kenapa kita hanya meletakkan
“may” tidak berdasarkan “shall” di situ? Oleh sebab saya rasa seolah-olah kita tidak serius
dari segi memastikan bahawa mana-mana orang yang membeli kenderaan ini— sebelum itu
saya mahu sentuh sedikit. Tuan Yang di-Pertua, yang biasa dihadapi oleh pembeli kenderaan
khususnya innocent buyer ini ialah selepas mereka beli, tiba-tiba nama tidak boleh
didaftarkan kepada mereka. Oleh sebab ada satu prinsip yang dipanggil dalam undang-
undang dalam bahasa Latinnya nemo dat quod non habet. Ini satu legal maxim yang popular
dalam undang-undang yang bermaksud seorang itu tidak boleh transfer title unless they
have.... [Tidak jelas] title. Nemo dat quod non habet. Tidak apa Tuan Yang di-Pertua, tidak
hafal pun tidak apa sebab kalau hafal pun tidak tentu masuk syurga. Tidak hafal pun tidak
tentu masuk neraka, kata orang. [Ketawa]

Tuan Yang di-Pertua, jadi saya hendak mengatakan kepada Tuan Yang di-Pertua
dan kepada Yang Berhormat Menteri, dealer di sini, adakah dealer ini dealer yang registered
dealer ataupun macam mana. Kalau sekiranya kadang-kadang ada berlaku keadaan Yang
Berhormat Menteri di mana dealer ini mungkin tidak menjual kenderaan untuk resale daripada
syarikat, daripada registered owner yang— maksud saya syarikat-syarikat yang menyediakan
kewangan ini tetapi dalam bentuk kawan mereka. Contohnya seorang kawan dia hendak jual
kenderaan secondhand car ini kepada— dia minta supaya dealer tolong jualkan. Ketika itu

saya hendak tanya selalunya kes macam itu yang bermasalah Yang Berhormat Menteri
