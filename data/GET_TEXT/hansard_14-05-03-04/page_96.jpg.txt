DR. 6.10.2022 90

sedarkah Yang Berhormat sepang bahawa kadang-kadang operator p-hailing ini
mengenakan demerit kepada riders yang lambat ataupun gagal menyampaikan produk
mereka itu dan atas sebab nak mengelak daripada demerit tersebut, maka mereka ini
mengejar trip orang kata ya. Mengejar trip dan menyebabkan mereka melanggar undang-
undang jalan raya sehingga berlaku kemalangan dan sebagainya.

Tuan Mohamed Hanipa bin Maidin [Sepang]: Terima kasih kepada sahabat saya
daripada Jerlun. Saya setuju dengan apa yang dikatakan oleh Yang Berhormat Jerlun itu tadi
dan saya harap kerajaan- Saya minta ucapan Yang Berhormat Jerlun tadi dimasukkan dalam
ucapan saya dan saya harap kerajaan dapat menjawab.

Saya juga merasakan kalau sekiranya apa yang dikatakan oleh Yang Berhormat
Jerlun itu adalah benar, ini memang menakutkan kita. Sebab, saya teringat dahulu masa-
masa perkhidmatan bas mini, Tuan Yang di-Pertua. Dulu ada bas mini ya. Mereka juga
mengejar trip. Bila mengejar trip ini, dia punya asasnya ialah untuk dapatkan duit, untuk
kejarkan monetary gate dan sekali gus dia compromise isu keselamatan.

Saya rasa apa yang dikatakan oleh Yang Berhormat Jerlun itu satu perkara yang
memang patut kita ambil serius. Sistem demerit dengan merit ini Tuan Yang di-Pertua,
memang ada dia punya kebaikan, macam merit dengan demerit ada juga keburukan dia.
Malah kadang keburukan dia mengatasi kebaikan dia.

Sebab biasanya Tuan Yang di-Pertua, bila ada demerit ini kadang-kadang akan
berlaku juga isu yang dipanggil isu dua darjat. Bila kawan yang terlibat dengan itu, mungkin
kalau katakanlah mereka yang terlibat dengan memandu laju itu ataupun kawan-kawan
mereka, mungkin mereka tak dikenakan demerit. Ataupun kalau demerit, ada dia punya
levels. Saya ingatlah masa saya dahulu, saya ingat sistem yang macam kalau orang yang
berniaga di PLUS ini, restoran PLUS ini, mereka ada sistem demerit. Kalau tak buka kedai
sekian-sekian banyak, akan kena potong markah dan sebagainyalah. Akan tetapi biasanya
apa amalannya ialah ada diskriminasi.

Tuan Yang di-Pertua, terakhirnya saya kata, dalam kita memandu kenderaan ini Tuan
Yang di-Pertua, satu keunikan jalan raya ini Tuan Yang di-Pertua, kita sebagai pemandu, kita
mungkin memandu dengan begitu teliti tetapi Tuan Yang di-Pertua, sekarang ini kadang-
kadang kita tak tahu. Dia boleh berlakunya accident ini bukan kerana kita cuai tetapi kerana
orang lain cuai.

Malahan Tuan Yang di-Pertua, kadang-kadang, saya nak terangkan saya punya
pengalaman, Tuan Yang di-Pertua. Saya tak pernah terfikir dalam keadaan jalan raya di
Malaysia ini, saya pernah bawa kenderaan di Johor, Tuan Yang di-Pertua, tiba-tiba dekat
depan saya ini kuda terlepas. Kuda terlepas daripada trak yang bawa kuda itu. Saya tengok
kenapa orang ke tepi, ke tepi. Rupanya kuda sedang menuju ke arah kita, Tuan Yang di-
Pertua.

Maknanya Tuan Yang di-Pertua, mana kita boleh terfikir kuda ada atas jalan raya
tetapi di Malaysia, pada zaman Barisan Nasional ini, kuda pun pergi jalan raya. Sekian, terima
kasih. [Ketawa]
