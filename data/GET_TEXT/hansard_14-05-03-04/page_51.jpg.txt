DR. 6.10.2022 45

Puan Teresa Kok [Seputeh]: Tuan Yang di-Pertua, boleh tanya? Dalam minggu ini
kita sudah bahas beberapa pindaan dan juga rang undang-undang. Sekiranya Parlimen
bubar malam ini atau esok, jadi adakah semua perbahasan kita ini sia-sia sahaja? Jadi dalam
kerajaan baharu, Parlimen baharu adakah semua rang undang-undang ini akan dikemukakan
dan dibahas semula?

Dato’ Ramli bin Dato’ Mohd Nor [Cameron Highlands]: Yang Berhormat,
pertamanya tentang pembubaran ini masih seperti mana Tuan Yang di-Pertua menyatakan,
it’s still speculation dan apa yang telah dinyatakan oleh Yang Berhormat itu, kita akan
teruskan seperti biasa, Dewan berjalan sehingga the right time, the moment comes.

[Ketawa]

Tuan Sanisvara Nethaji Rayer a/l Rajaji [Jelutong]: Tuan Yang di-Pertua, susulan
daripada soalan Yang Berhormat Seputeh, saya ingin merujuk Tuan Yang di-Pertua— saya
mengambil kesempatan juga mungkin ini kali terakhir kita berinteraksi dalam sesi ini, jadi saya
ingin tanya Tuan Yang di-Pertua. Saya rujuk kepada Perlembagaan Persekutuan, Artikel
40(1) dengan izin, yang berbunyi seperti berikut, “Pada menjalankan fungsinya di bawah
Perlembagaan ini atau undang-undang Persekutuan, Yang di-Pertuan Agong hendaklah
bertindak mengikut nasihat Jemaah Menteri atau nasihat seseorang Menteri yang bertindak
di bawah kuasa am Jemaah Menteri...”.

Saya juga merujuk kepada Artikel 40(2) yang berbunyi seperti berikut, “Yang di-
Pertuan Agong boleh bertindak menurut budi bicaranya pada melaksanakan fungsi yang
berikut, iaitu:

(a) melantik seorang Perdana Menteri;”

Dan saya menarik perhatian Tuan Yang di-Pertua kepada ‘b’.

“(b) tidak memperkenankan permintaan bagi pembubaran Parlimen.”

Tiga minggu yang lalu kita menerima berita dan telah disiarkan dalam liputan akhbar
dan juga media massa bahawa Jemaah Menteri tidak bersetuju untuk membubarkan
Parlimen. Saya percaya Tuan Yang di-Pertua telah membaca berita itu, tetapi baru-baru ini
kita lihat ada segelintir daripada Ahli Parlimen seperti Yang Berhormat Bagan Datok, Yang
Berhormat Pontian juga saya percaya, mendesak supaya pilihan raya diadakan walaupun
kita menghadapi musim tengkujuh, musim banjir.

#1230

Rata-rata kita dengar pagi tadi dalam persoalan dan juga jawapan yang diberikan
oleh Yang Berhormat Menteri dan Yang Berhormat Timbalan Menteri dari kementerian-
kementerian berkenaan, kita menghadapi kemungkinan banjir berlaku. Saya datang dari
Jelutong, kawasan saya bila hujan ada kejadian banjir. Perak sudah banjir. Melaka, kita
dengar Ahli Parlimen Kota Melaka mengatakan ada banjir.

Soalan saya kepada Tuan Yang di-Pertua, adakah Tuan Yang di-Pertua tahu atau
menjangkakan segelintir Ahli-ahli Parlimen, seorang dua ini sedang mendesak Yang Amat
Berhormat Perdana Menteri untuk menghadap Yang di-Pertuan Agong petang ini bagi tujuan

mempersembahkan supaya Parlimen dibubarkan.
