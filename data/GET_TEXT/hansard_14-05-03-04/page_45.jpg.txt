DR. 6.10.2022 39

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato’ Mohd Yazid]: Terima kasih Tuan Yang di-Pertua. Terima kasih
Yang Berhormat Rasah. Tuan Yang di-Pertua, inisiatif Jelajah Aspirasi Keluarga Malaysia
(JAKM) bagi tahun 2022 dirancang untuk diadakan di 13 buah negeri sebelum satu acara
penutup di Putrajaya.

01210

Program JAKM ini adalah bertujuan untuk memastikan rakyat di semua peringkat
dapat menghayati konsep Keluarga Malaysia selain merupakan manifestasi kepada
komitmen kerajaan dalam memenuhi kehendak dan keperluan rakyat. Selain itu, program ini
turut menjadi platform kepada pelbagai acara yang telah memberikan impak positif daripada
segi sosial dan ekonomi kepada orang ramai.

Antara impak positif sosial seperti yang ditanya oleh Yang Berhormat daripada
program JAKM ini adalah kemudahan yang disediakan untuk rakyat dalam berurusan dengan
agensi-agensi kerajaan. Setakat September 2022, sembilan siri JAKM telah diadakan dengan
keseluruhan jumlah pengunjung yang telah direkodkan adalah seramai 500,983 orang.
Kehadiran para pengunjung ini telah menyumbang kepada 447,238 transaksi di kaunter
perkhidmatan kerajaan yang mengambil bahagian.

Program ini turut memberi impak positif sosial dengan membantu orang ramai yang
sedang mencari pekerjaan melalui slot Jamin Kerja Keluarga Malaysia. Dalam usaha
tersebut, seramai 20,545 orang pencari kerja telah mendaftar untuk proses tapisan dan temu
duga dengan para majikan yang mengambil bahagian. Hasilnya, seramai 4,203 orang telah
berjaya mendapat pekerjaan melalui program ini.

Selain itu, JAKM telah memberikan impak positif ekonomi dengan membuka peluang
kepada usahawan tempatan, industri kecil dan sederhana (IKS) di setiap negeri untuk
memperagakan dan menjual produk mereka kepada para pengunjung. Seramai 1,337 orang
usahawan telah menyertai program JAKM dengan merekodkan jumlah jualan termasuk
potensi jualan bagi padanan perniagaan sebanyak RM74,987,242.59.

Lanjutan daripada itu, dalam usaha kerajaan untuk membantu orang ramai
meringankan beban kos sara hidup, program JAKM juga membawakan elemen Jualan Murah
Keluarga Malaysia. Jualan ini bertujuan untuk membolehkan rakyat mendapatkan barangan
keperluan harian pada harga lebih murah daripada harga pasaran biasa. Para pengunjung
telah membelanjakan sebanyak RM1 juta lebih semasa jualan ini sekali gus menunjukkan
bahawa orang ramai sangat berminat dan berpuas hati dengan elemen Jualan Murah
Keluarga Malaysia ini.

Kerajaan turut memberikan sumbangan melalui Yayasan Keluarga Malaysia bagi
keluarga yang kurang bernasib baik dan telah kehilangan ahli keluarga akibat daripada wabak
COVID-19. Sehingga kini, pihak kerajaan telah membantu seramai 339 buah keluarga
dengan sumbangan berjumlah RM390,500.

Perolehan untuk program JAKM ini dilaksanakan dengan melantik syarikat pengurus
acara mengikut enam zon iaitu zon utara, zon selatan, zon pantai timur, zon tengah, zon
Sabah dan zon Sarawak. Sehingga September 2022, hanya tiga zon sahaja yang telah

selesai sepenuhnya pelaksanaan kesemua siri bagi zon berkenaan iaitu zon Sabah, zon
