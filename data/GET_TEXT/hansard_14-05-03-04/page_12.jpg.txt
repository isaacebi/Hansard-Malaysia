DR. 6.10.2022 6

Pihak JKR Pulau Pinang telah membuat tindakan segera dengan menutup lokasi
sinkhole serta pemasangan papan tanda traffic management plan bagi kawasan lalu lintas
bersama pihak Indah Water Konsortium Sdn. Bhd. (IWK) di kawasan tersebut iaitu pada 2
Oktober 2022 sejurus selepas berlakunya kejadian sinkhole. Kerja-kerja pembaikan adalah
di bawah tanggungjawab pihak IWK di mana pihak IWK akan menutup kawasan sinkhole
dengan pasir dan crusher hard run, dengan izin dan dijangka siap pada Jumaat ini. Buat masa
ini, laluan tersebut telah dibuka kepada kenderaan ringan sahaja dengan pemasangan TMP
yang mencukupi. Anggaran kos pembaikan yang terlibat adalah berjumlah RM50,000
berdasarkan tahap kerosakan.

Untuk makluman Ahli-ahli Yang Berhormat di Dewan yang mulia ini, Kerajaan
Persekutuan bertanggungjawab hanya pada Jalan-jalan Persekutuan. Untuk makluman Yang
Berhormat Bagan, kejadian sinkhole yang berlaku di seluruh negara adalah 122 bilangan
pada tahun 2021 dan kebetulan pada tahun 2022 juga sebanyak 122 kejadian berlaku di
Jalan Persekutuan. Contohnya ialah di bandar-bandar utama di Malaysia iaitu di Klang iaitu:

(i) Jalan FT190 Seksyen 2.3 pada 2021;

(ii) FT347 Seksyen 1.5 pada 2022; dan

(iii) FTO1 Seksyen 625.7 pada 2021.

Terima kasih.

Tuan Yang di-Pertua: Silakan Yang Berhormat Bagan.

Tuan Lim Guan Eng [Bagan]: Terima kasih Tuan Yang di-Pertua. Terima kasih
kepada Yang Berhormat Menteri kerana menjawab soalan ini kerana JKR di bawah pihak
kementerian. Saya ucapkan terima kasih kerana akan pastikan bahawa pembaikan boleh
siap pada hari Jumaat ini. Akan tetapi pada masa yang sama, mujurlah tidak ada sebarang
kecederaan yang berlaku apabila pemendapan berlaku.

Akan tetapi saya hendak mendapat pandangan Yang Berhormat kerana baru-baru
ini ada kes mahkamah di mana oleh sebab jalan yang kurang elok menyebabkan kemalangan
sama ada kerosakan kenderaan ataupun kecederaan dan malah kehilangan nyawa.
Mahkamah telah putuskan untuk membuat bayaran pampasan. Bolehkah Yang Berhormat
memberikan persetujuan tentang keputusan mahkamah ini supaya sebarang kegagalan oleh
pihak berkuasa untuk memastikan jalan yang elok dan tidak diperbaiki dalam masa yang
cepat sehingga menyebabkan kemalangan dan kecederaan. Bahawa kerajaan bersetuju
untuk membayar pampasan supaya tidak perlu mangsa-mangsa itu pergi ke mahkamah.
Sekian, terima kasih.

Tuan Yang di-Pertua: Terima kasih, silakan.

Dato' Sri Haji Fadillah bin Yusof: Pertama sekali, di bawah Akta Jalan Persekutuan
1959 [Akta 376], bidang kuasa kementerian hanyalah dalam bidang kuasa Jalan
Persekutuan. Manakala di bawah fasal 1 Perkara 80 Perlembagaan Persekutuan, kuasa
eksekutif Persekutuan dan negeri sudah ditafsirkan ataupun sudah di define clearly bahawa
ada bidang kuasa Persekutuan dan ada bidang kuasa negeri. Untuk Jalan Persekutuan,
bidang kuasa Persekutuan. Jalan Negeri di bawah bidang kuasa negeri termasuklah jalan-
jalan PBT.
