DR. 6.10.2022 7

Kejadian ataupun kes mahkamah adalah melibatkan jalan PBT yang berlaku di
Kajang yang dimaksudkan oleh Yang Berhormat Bagan. Cabaran kita sekarang ini ialah tidak
kiralah sama ada Jalan Persekutuan, Jalan Negeri atau jalan-jalan PBT, banyak paip air atau
utiliti yang berada di bawah jalan yang lama dulu. Jalan-jalan baru sekarang ini kita tidak
benarkan utiliti berada di bawah jalan. Jadi sebab itu kadang-kadang berlakunya sebab paip
yang lama menggunakan steel pipe, berlaku karat dan sebagainya. Maka paip akan gagal
dan pecah menyebabkan jalan mendap. Ini yang berlaku sekarang ini.

Jadi sebab itu, untuk Jalan Persekutuan, apa yang kami laksanakan kita telah minta
untuk tahun depan peruntukan khusus supaya kita dapat mengalihkan utiliti ataupun utiliti
yang sedia ada digantikan dengan teknologi yang lebih baru supaya daya tahan paip-paip
tersebut adalah lebih baik. Tidak akan berlaku kerosakan disebabkan karat ataupun
kegagalan permukaan tanah dan sebagainya. Itu yang kita hendak laksanakan. Bidang kuasa
ini bergantung dengan di mana jalan-jalan tersebut berlaku. Setiap negeri mahupun PBT
perlu melakukan perkara yang sama.

Bagi kita, kalau berlaku kejadian yang, memang kita kena berundinglah macam
kejadian yang melibatkan kecederaan di dalam kawasan pembinaan. Memang kita cuba
galakkan developer ataupun kontraktor untuk membayar pampasan dan menguruskan
bayaran supaya tidak ada pampasan yang perlu dituntut melalui mahkamah. Akan tetapi ini
bergantung dengan tahap kesediaan di peringkat negeri, PBT mahupun di peringkat
Persekutuan. Terima kasih.

Tuan Ahmad Fadhli bin Shaari [Pasir Mas]: [Bangun]

Tuan Haji Ahmad bin Hassan [Papar]: [Bangun]

Tuan Karupaiya a/l Mutusami [Padang Serai]: [Bangun]

Tuan Yang di-Pertua: Terima kasih. Maaf, soalan tambahan kedua saya terpaksa
jemput yang di sebelah sini. Yang Berhormat Pasir Mas.

Tuan Ahmad Fadhli bin Shaari [Pasir Mas]: Terima kasih Tuan Yang di-Pertua dan
terima kasih Yang Berhormat Menteri di atas jawapan tadi. Masih dalam skop Jalan
Persekutuan ataupun bidang jalan raya ini.

Yang Berhormat Menteri, saya ingin bertanya berhubung tentang bagaimanakah
sistem pemantauan yang dilaksanakan oleh kerajaan terhadap Roadcare, syarikat yang
bertanggungjawab untuk menyelenggarakan beberapa batang jalan di Malaysia ini kerana
kadang-kadang apabila berlaku kerosakan di Jalan Persekutuan, apabila kita mengadu
kepada JKR, mereka kata ini bukan di bawah mereka tetapi di bawah Roadcare. Jadi
bagaimanakah sistem pemantauan dilaksanakan? Adakah kerajaan boleh untuk berusaha ke
arah mewujudkan one stop center untuk sistem aduan diwujudkan melalui App Store ataupun
Play Store dan sebagainya.

Setakat yang saya lihat, setakat ini hanya JKR Sabah sahaja mempunyai aplikasi
seperti ini yang memudahkan untuk pengguna melakukan aduan berbanding dengan mereka
viral-kan dalam Facebook, tanam pokok pisang dalam lubang sehingga kadang-kadang malu

Ahli-ahli Yang Berhormat di kawasan berkenaan. Terima kasih.
