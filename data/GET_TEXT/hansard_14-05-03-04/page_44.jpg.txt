DR. 6.10.2022 38

Telecommunication Union, saya mengikuti perbahasan di Parlimen, dua tiga hari yang lepas.
Ada timbul beberapa soalan yang saya rasa terima kasih kerana tidak diberi jawapan yang
cukup komprehensif dan timbul kekeliruan. Saya hendak menjelaskan, bila kita katakan 5G
telah ada capaian sekarang 30 peratus dan sebagainya dan akan capai 40 peratus pada akhir
tahun, itu merujuk kepada penyediaan prasarana yang dilakukan oleh DNB.

Sama ada dia sudah dapat diterima oleh pengguna atau tidak, itu di satu tahap satu
lagi, iaitu apabila syarikat-syarikat yang berikan perkhidmatan telah menandatangani access
agreement dan sebagainya, barulah mereka membuat rol! out kepada pengguna. Jadi, saya
faham apabila sesetengah orang kata, “Eh, kata dah ada 5G di Kuala Lumpur dan sebagainya
tetapi kenapa kita belum terima?” Sebenarnya belum sampai ke tahap itu.

Peratusan yang diberikan itu ialah apa yang telah disyaratkan kepada DNB untuk
menyediakan prasarana di beberapa buah lokasi. Sekarang ini 2,000 lebih lokasi yang telah
pun disiapkan. Akan tetapi, servis kepada orang ramai itu perlu dilaksanakan oleh syarikat-
syarikat telco yang mempunyai lesen yang enam itu tadi.

Saya hendak menjelaskan kepada Dewan yang mulia ini, pada masa ini ada sedikit
kelambatan kerana beberapa te/co sewaktu ditawarkan untuk menyertai ataupun mengambil
saham dalam DNB, akhirnya daripada enam, hanya empat yang memberikan persetujuan.
Dua memilih untuk tidak menjadi pemegang saham dalam DNB walaupun mereka juga
ditawarkan. Oleh sebab ada perubahan tersebut, empat yang telah menerima ini terpaksa
membawa balik semula mendapatkan permohonan kelulusan daripada lembaga masing-
masing apabila saham ditambah, ditawarkan tambahan kepada mereka daripada baki yang
tidak diambil oleh dua telco.

Jadi, proses itu mengambil masa berlaku sedikit kelambatan dan hanya setelah
mereka keempat-empat itu menandatangani access agreement, barulah bekalan kepada
pengguna untuk mendapatkan perkhidmatan 5G barulah diperolehi. Jadi, di situlah timbul
sedikit, Timbalan Yang di-Pertua, silap faham apabila berita menyatakan, sudah 32 peratus
prasarana disiapkan, kenapa kita belum lagi terima 5G?

Sebenarnya, belum kerana retail part yang perlu dilakukan oleh te/co belum lagi
bermula walaupun prasarana telah siap sebanyak, lebih kurang 33 peratus pada masa ini, di
lokasi-lokasi tertentu yang dilaksanakan oleh DNB. Kita harap ini kita dapat selesaikan dalam
masa yang terdekat.

Dato’ Ramli bin Dato’ Mohd Nor [Cameron Highlands]: Soalan nombor 8, Tuan
Cha Kee Chin, Yang Berhormat Rasah.

Tuan Cha Kee Chin [Rasah]: Terima kasih, Timbalan Yang di-Pertua. Soalan saya,
soalan kelapan yang berkemungkinan besar soalan terakhir sebelum Parlimen dibubarkan.

Terima kasih Timbalan Yang di-Pertua.

8. Tuan Cha Kee Chin [Rasah] minta Perdana Menteri menyatakan apakah impak
positif dari segi sosial dan ekonomi, daripada siri Jelajah Aspirasi Keluarga Malaysia (AKM)
yang telah menjelajah ke negeri-negeri dan nyatakan kos untuk setiap siri AKM yang telah
berlangsung.
