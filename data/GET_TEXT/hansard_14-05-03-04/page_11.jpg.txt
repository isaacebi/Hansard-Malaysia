DR. 6.10.2022 5

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Steady anak jantan.

[Ketawa]

Dato’ Seri Mohamed Azmin bin Ali: Biarlah saya jawab dahulu, okey. Oleh kerana
kita lihat walaupun indicators ekonomi semakin baik Tuan Yang di-Pertua, tetapi kita perlukan
sedikit masa lagi supaya proses pemulihan ekonomi ini dapat benar-benar memberikan
kesan yang positif kepada rakyat. Namun sekiranya pilihan raya diadakan dan Parlimen
dibubarkan, saya percaya ini adalah perjanjian yang memberi manfaat kepada negara dan
rakyat. Mana juga kerajaan yang dibentuk selepas ini, saya yakin kerajaan itu akan
bertanggungjawab kepada rakyat dan negara. Inilah kita tegaskan bahawa perjanjian untuk
satu tempoh yang panjang dapat menghadapi cabaran-cabaran ekonomi semasa.

Saya berharap Yang Berhormat Bagan dapat bersama-sana dengan kami untuk
memastikan agenda ekonomi negara ini dapat diteruskan demi negara. Untuk pertanyaan
Yang Berhormat Bagan tentang pindaan undang-undang yang diperlukan, sukacita saya
memaklumkan segala pindaan undang-undang berkaitan dengan perjanjian CPTPP telah
pun selesai. Kita telah meminda 11 pindaan undang-undang untuk memastikan Malaysia
memenuhi obligasi CPTPP dan juga menguatkuasakan perjanjian ini. Terima kasih Tuan
Yang di-Pertua.

Datuk Ignatius Darell Leiking [Penampang]: Tuan Yang di-Pertua, can / just
interrupt, satu soalan sahaja.

Tuan Yang di-Pertua: Maaf,maaf, tiga soalan sahaja, sorry. Saya jemput Yang

Berhormat Bagan sekali lagi.

01020

2. Tuan Lim Guan Eng [Bagan] minta Menteri Kanan Kerja Raya menyatakan sebab
kejadian lubang mendap yang besar di tengah-tengah Jalan Bagan Lalang di Butterworth
sehingga jalan utama ini akan tutup untuk tempoh masa yang panjang. Berapa lama
diperlukan untuk membaiki lubang mendap ini, kos perbelanjaannya serta nyatakan lubang-
lubang mendap di bandar utama di Malaysia sebelum ini.

Menteri Kanan Kerja Raya [Dato’ Sri Haji Fadillah bin Yusof]: Terima kasih Tuan
Yang di-Pertua dan terima kasih Yang Berhormat Bagan. Soalan ini sepatutnya dikemukakan
di Dewan Undangan Negeri Pulau Pinang sebab jalan ini merupakan jalan negeri di bawah
bidang kuasa kerajaan negeri. Apa pun sebab soalan sudah dikemukakan kepada saya, saya
akan menjawab Tuan Yang di-Pertua.

Kejadian jalan mendap ataupun tanah mendap berlaku di jalan negeri di dalam laluan
Jalan Bagan Lalang. Berdasarkan maklum balas daripada JKR Pulau Pinang, Jalan Bagan
Lalang ini adalah jalan penghubung di antara Taman Mesra ke Taman Sentral sepanjang
0.10 kilometer. Kejadian lubang mendap yang besar di tengah-tengah Jalan Bagan Lalang di
Butterworth seperti mana yang dimaksudkan oleh Yang Berhormat adalah disebabkan
berlakunya kegagalan saluran paip kumbahan yang berada pada anggaran kedalaman tujuh

meter.
