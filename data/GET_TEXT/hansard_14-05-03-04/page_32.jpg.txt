DR. 6.10.2022 26

untuk kita adakan pilihan raya waktu bencana banjir yang akan berlaku ini? Terima kasih
Tuan Yang di-Pertua. Ini bukan spekulasi. Ini memang sudah berlaku. [Ketawa] Terima kasih.

Tuan Yang di-Pertua: Yang Berhormat, saya kata spekulasi bukan fasal banjir.
Banjir bukan spekulasi. Pilihan raya itu yang spekulasi. [Ketawa] Silakan Yang Berhormat.

Tuan Sanisvara Nethaji Rayer a/l Rajaji [Jelutong]: Tuan Yang di-Pertua sahkan
pilihan raya adalah spekulasi? [Ketawa]

Tuan Yang di-Pertua: Saya tidak boleh sahkan.

Tuan Sanisvara Nethaji Rayer a/l Rajaji [Jelutong]: Kalau begitu, saya terima.

Tuan Yang di-Pertua: Oleh kerana benda itu tidak ada lagi. So speculate-lah.

Tuan Sanisvara Nethaji Rayer a/l Rajaji [Jelutong]: No, sebab Tuan Yang di-
Pertua berkuasa. Boleh membuat keputusan. Kalau Tuan Yang di-Pertua kata spekulasi, kita
terima.

Tuan Yang di-Pertua: Bila pula saya buat...

Tuan Sanisvara Nethaji Rayer a/l Rajaji [Jelutong]: Parlimen tidak boleh
dibubarkan.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Tuan Yang di-Pertua, tidak ada kuasa. [Pembesar suara dimatikan]

Tuan Yang di-Pertua: Yang Berhormat, saya mana ada kuasa untuk tentukan pilihan
raya atau tidak pilihan raya. Mana undang-undang ini? Silakan Yang Berhormat.

Tuan Karupaiya a/l Mutusami [Padang Serai]: Tuan Yang di-Pertua pun boleh
duduk lama sedikit kalau tidak ada extend. [Ketawa]

Tuan Yang di-Pertua: Saya sudah duduk terlampau lama sudah. [Ketawa]

Tuan Sanisvara Nethaji Rayer a/l Rajaji [Jelutong]: Boleh, jangan terima usul.

Tuan Yang di-Pertua: Yang Berhormat silakan.

Datuk Mastura binti Tan Sri Dato’ Mohd Yazid: Terima kasih Tuan Yang di-Pertua.
Terima kasih Yang Berhormat Kota Melaka sekali lagi bangun untuk bertanya soalan yang
sama. Sebenarnya saya bersedia pada hari itu juga Tuan Yang di-Pertua.

Tuan Yang di-Pertua: Ya.

Datuk Mastura binti Tan Sri Dato’ Mohd Yazid: Akan tetapi hari ini biarlah saya
menyatakannya di Dewan yang mulia ini.

Kebajikan 33 juta orang rakyat Keluarga Malaysia sentiasa menjadi keutamaan
kerajaan dan Yang Amat Berhormat Perdana Menteri. Kerajaan tentu sekali akan mengambil
kira pandangan dan maklumat daripada semua agensi berkaitan seperti MET Malaysia, JPS,
NADMA, APM dan juga SPR, Yang Berhormat, sebelum membuat sebarang keputusan.
Saya yakin bahawa sebarang keputusan untuk mengadakan PRU adalah di bawah
kebijaksanaan Yang Amat Berhormat Perdana Menteri untuk mengangkat sembah perkara
ini kepada Kebawah Duli Yang Maha Mulia Seri Paduka Baginda Yang di-Pertuan Agong.

Berdasarkan rekod Tuan Yang di-Pertua, PRU pernah diadakan pada bulan
November iaitu pada tahun 1999 dan terbaharu pada PRN Sarawak sudah telah diadakan
pada 18 Disember 2001. Mesyuarat task force persediaan menghadapi MTL 2022, 2023
Bilangan 1 tahun 2022 yang diadakan pada 3 Oktober 2022 yang saya juga menghadirinya
