DR. 6.10.2022 53

Kepada pihak Yang Berhormat Menteri juga, soal p-hailing ini, kita tahu juga
sebahagian besarnya mereka yang terlibat dalam soal gig ekonomi ini adalah bersifat
sementara. Mungkin menunggu peluang pekerjaan yang lain, mungkin baru dibuang kerja.
Jadi, bagaimana? Saya tahu bahawa proses ini sangat baik untuk melindungi keselamatan.
Proses ini ada kawal selia tetapi bagaimana untuk memastikan kepada pekerja sementara
itu, ia dianggap sebagai satu proses yang tidak memenatkan, yang saya sebut soal
paperwork dan sebagainya.

Yang Berhormat Menteri, perkara yang keempat. Macam tak bubar pula bila bahas
ini. Perkara yang keempat kepada pihak Yang Berhormat Menteri, yang saya nak bertanya
adalah soal kenderaan komersial. Kita tahu bahawa kalau tengok di lebuh raya, yang banyak
rosak ataupun tayar pecah ini yang dikhabarkan apa yang saya faham, kata tayar celup.
Maksudnya bukan tayar baru, dia celup. Daripada segi saintifiknya mungkin kalau Tuan Yang
di-Pertua sendiri balik Cameron Highlands, pasti ada jumpa lori berhenti sebelah, tayar
meletup dan sebagainya.

Bagaimana untuk kita kawal selia masalah ini? Sebab perkara ini kita tahu ada pihak
yang mengambil kesempatan malangnya isunya bukan kenderaan itu hanya tersadai di tepi
jalan tetapi membahayakan keselamatan pengguna. Berkait rapat juga dengan kenderaan
komersial Tuan Yang di-Pertua, ada juga yang berpandangan bahawa kebanyakan daripada
segi kenderaan itu susah nak nampak pada waktu malam. Nampak kecil isu ini. Kita tahu
daripada segi saya ingat waktu saya kecil dahulu, kenderaan kereta kita tambah baik dengan
lampu ketiga, brek yang sebelah atas.

Bagaimana pula kita nak memastikan daripada segi pencahayaan, daripada segi
keselamatan pengguna ini, kita dapat tingkatkan. Ada kawal selia bukan hanya soal
kenderaan daripada segi lesen tadi. Yang Berhormat Menteri dah perjelaskan untuk bas
persiaran dan sebagainya tetapi bagaimana kita nak tambah baik juga daripada segi
kenderaan itu sendiri? Maka dengan itu, kepada pihak Yang Berhormat Menteri sekali lagi,
saya ingin tegaskan yang paling penting, yang saya mohon juga kepada pegawai-pegawai
kementerian untuk kita cari jalan kurangkan kos ambil lesen sebab yang ini adalah kos
terbesar kepada anak-anak muda.

Kita khuatir, takut ada mereka yang memilih jalan yang singkat ataupun yang ini
menjadi cost opportunity untuk mereka membelanjakan wang tersebut untuk kegunaan yang
lebih bermanfaat. Sekian, terima kasih Tuan Yang di-Pertua.

Dato’ Ramli bin Dato’ Mohd Nor [Cameron Highlands]: Terima kasih kepada Yang
Berhormat Johor Bahru. Dipersilakan Yang Berhormat Jelutong.

12.58 tgh.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang di-
Pertua di atas ruang dan peluang yang diberikan kepada saya untuk turut serta dalam
perbahasan pada hari ini yang saya jangkakan mungkin hari terakhir kita bersidang. Saya
cuma ingin menarik perhatian Yang Berhormat Menteri kepada perkara-perkara yang lebih

kurang sama yang dibangkitkan oleh rakan saya dari Johor Bahru.
