DR. 6.10.2022 56

kamera di dalam kenderaan tersebut supaya ia juga secara tidak langsung mengawal
pergerakan bas itu dari suatu lokasi ke lokasi yang lain.

Ini supaya kita dapat pantau kelajuan bas tersebut dan untuk memastikan pemandu
kenderaan-kenderaan tersebut tidak menggunakan kenderaan itu atau menggunakan
kelajuan yang keterlaluan yang boleh menyebabkan kenderaan itu hilang kawalan dan
menyebabkan kemalangan yang boleh meragut nyawa di atas jalan raya.

Terima kasih Tuan Yang di-Pertua atas peluang yang diberikan.

Dato’ Ramli bin Dato’ Mohd Nor [Cameron Highlands]: Terima kasih Yang
Berhormat Jelutong. Memandangkan masa telah melewati 1.08 minit, saya tangguhkan
Mesyuarat ini ke pukul 2.30 petang ini.

[Dewan ditempohkan pada pukul 1.08 petang]

01430

[Mesyuarat disambung semula pada pukul 2.30 petang]

[Timbalan Yang di-Pertua (Dato’ Mohd Rashid Hasnon) mempengerusikan
Mesyuarat]

Timbalan Yang di-Pertua [Dato’ Mohd Rashid Hasnon]: Ahli Yang Berhormat kita
sambung perbahasan dengan menjemput Yang Berhormat Sepang untuk berbahas.

Dipersilakan Yang Berhormat Sepang, 10 minit.

2.33 ptg.

Tuan Mohamed Hanipa bin Maidin [Sepang]: Terima kasih kepada Tuan Yang di-
Pertua kerana membenarkan saya untuk turut berbahas mengenai pindaan kepada Akta
Pengangkutan Jalan 1987 sebuah akta yang bagi saya penting yang melibatkan kehidupan
sehari-hari rakyat Malaysia.

Cumanya, kita telah tadi apabila saya dilihat senarai pembahas yang diumumkan
oleh Tuan Yang di-Pertua sebelum /unch tadi, kita dapati semua terlibat berbahas daripada
Pakatan Harapan daripada pembangkang seolah-olah kerajaan hanya Yang Berhormat
Menteri seorang sahaja yang peka pada isu pengangkutan jalan ini.

Timbalan Yang di-Pertua [Dato’ Mohd Rashid Hasnon]: Ada Yang Berhormat
Padang Rengas, ada.

Tuan Mohamed Hanipa bin Maidin [Sepang]: [Ketawa] Akan tetapi bagaimanapun
kita rasakan bahawa selagi Parlimen belum dibubarkan kita semua adalah Ahli Parlimen yang
patut berbahas tentang isu-isu rakyat ini di Dewan ini.

Tuan Yang di-Pertua, saya hendak tanya kepada Yang Berhormat Menteri.
Pertamanya, saya rasa pindaan ini saya tidak ada masalah sangat untuk menyokongnya.
Cumanya, saya tanya kenapakah dalam pindaan kali ini walaupun kita tahu bahawa banyak
isu yang melibatkan contohnya mat rempit, isu contohnya saya ada baca kenyataan daripada
Yang Berhormat Menteri sendiri yang mengatakan bahawa kita kalau boleh janganiah saman
pemandu-pemandu yang bawa— menyenaraikan hitamkan pemandu-pemandu yang terlibat

dengan pemandu muatan berat ini. Akan tetapi nampaknya tidak ada pindaan untuk
