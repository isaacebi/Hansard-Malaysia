DR. 6.10.2022 77

Yang Berhormat Sepang? Tidak ada?

Timbalan Yang di-Pertua [Dato' Mohd Rashid Hasnon]: Tidak ada.

Datuk Seri Ir. Dr. Wee Ka Siong: Cuba mengatakan fasal UCD. Sebenarnya saya
sudah terangkan tadi ya. Tidak ada isu kerana kita telah menyelesaikan semua kekusutan
yang berlaku apabila seseorang menjual kereta kepada used car dealer dan tangguh terlalu
lama sekiranya tidak buat apa-apa.

01550

Yang Berhormat Jelutong tadi ada sebut tentang mat rempit dan juga body camera.
Sebenarnya untuk menguatkuasakan semua ini, sebenarnya kita sudah adakan proof of
concept. Body cam pun kita sudah gunakan dan ada pegawai JPJ telah mengeluarkan saman
dengan cara ini. Kita panggil mereka, temu siasat. Adakah mereka melakukan kesalahan
sekian, sekian menggunakan handphone? Kalau tidak, kita tunjukkan gambar. Saya rasa ini
satu konsep yang sangat baik yang boleh kita menghindar sebarang penyelewengan dari
segi rasuah dan sebagainya dan integriti dapat kita tegakkan. Yang Berhormat tadi ada sebut
fasal mat rempit. Ingin saya jawab, saya telah menghantar KSU saya berjumpa dengan Ketua
Polis Pulau Pinang selepas insiden itu.

Saya nak maklum kepada semua, saya berasa sedih apabila laporan yang saya
terima, KSU saya bersama-sama dengan Ketua Polis Pulau Pinang telah menyatakan
bahawa komitmen kita kena tengok semula, yang mana seksyen yang disebutkan, “memandu
dengan melulu dan menyebabkan kematian,”. Inilah antara perkara yang kita lakukan. Kita
tahu mat rempit bukan satu isu semata-mata menunggang motosikal kerana ada isu lain. Ini
kerana kita melihat begitu banyak sekali kedai yang modify, membuat modifikasi tentang
kenderaan sampai salah seorang mangsanya adalah anak kepada pemilik kedai yang
mengubahsuai kenderaan.

Apabila KSU saya mendengar pandangan sebegini, beliau berasa kagum dan
megah. Kematian anaknya, seorang mat rempit di atas jalan raya. Kerana kebetulan,
bapanya adalah seorang pemilik kedai yang mengubahsuai ekzos paip dan juga kenderaan.
Jadi, inilah masalahnya. Bukan daripada penguatkuasaan sahaja tetapi banyak lagi kerja-
kerja advokasi yang sama-sama kita lakukan terhadap golongan mat rempit ini. Jadi, saya
rasa ini satu isu yang lain tetapi saya tunjukkan sebenarnya kesungguhan kita bersama
dengan polis dan bahayanya penguat kuasa kita, polis kita kena ambil tindakan. Mereka juga
terdedah kepada risiko yang sangat tinggi dan ini saya terus terang nak beritahu kepada
semua.

Ada juga tadi Yang Berhormat Seputeh telah membangkitkan tentang isu rasuah.
Saya mengambil maklum. Sebab itu, dalam akta ini yang pindaan 2020, kita tidak ada kuasa.
Hanya serah kepada polis. Akan tetapi jawapan saya, selepas kita dah memulakan,
menguatkuasakan pindaan ini, nampaknya satu lagi profesion iaitu designated driver (DD)
menjadi satu pekerjaan atau pun punca pencarian rezeki kepada anak-anak muda. Saya
melihat mereka yang pergi ke pub untuk minum arak, mereka menggunakan perkhidmatan

RM80 hingga RM120. Nasihat saya kepada mereka yang tidak— kalaulah, walaupun tidak
