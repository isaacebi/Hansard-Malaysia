DR. 6.10.2022 85

Selain itu, Mesyuarat Jemaah Menteri pada 2 September 1998 semasa
menimbangkan memorandum daripada Yang Berhormat Menteri Perdagangan
Antarabangsa dan Industri No. 506 /2137/ 98 telah bersetuju:
(i) supaya Yang Berhormat Menteri Perdagangan Antarabangsa dan
Industri menandatangani perjanjian ASEAN Mengenai
Pemudahan Pengangkutan Barangan Dalam Transit;

(ii) supaya sistem pengangkutan antara negara menjadi satu
perjanjian yang berasingan yang akan dirundingkan sebagai
lanjutan kepada perjanjian tersebut selepas kajian teliti dibuat; dan

(iii) supaya Memorandum Persefahaman Barang Mudah Rosak dari

Thailand ke Singapura melalui Malaysia tahun 1979 dikekalkan
dan apa-apa pengubahsuaian dirundingkan secara dua hala di
antara Malaysia dan Thailand.

Secara_ keseluruhannya, pindaan RUU Lembaga Pelesenan Kenderaan
Perdagangan (Pindaan) 2022 akan mengandungi tujuh fasal yang merangkumi cadangan
pindaan utama ke atas Akta 334 seperti berikut.

Fasal 1 mengandungi tajuk ringkas dan peruntukan mengenai permulaan kuat kuasa
akta yang dicadangkan.

Fasal 2 bertujuan untuk memasukkan takrif baharu kenderaan p-hailing dan untuk
memasukkan kenderaan p-hailing ke dalam takrif perniagaan perantaraan.

Fasal 3 bertujuan untuk memasukkan subseksyen (7) ke dalam seksyen 14 Akta 334
untuk memperuntukkan bahawa kenderaan p-hailing hendaklah menjadi kenderaan
barangan yang tertakluk kepada suatu lesen perniagaan pengantaraan yang dikeluarkan di
bawah Bahagian IVA.

Fasal 4 bertujuan untuk meminda perenggan 2A(1)(b)(i) Akta 334 untuk menjadikan
jumlah sukatan barangan sebagai sebahagian daripada dokumen yang disertakan bagi
pembaharuan sesuatu lesen.

Fasal 5 bertujuan untuk mewujudkan satu bahagian baharu iaitu Bahagian IVB ke
dalam Akta 334 bagi memberi Menteri kuasa untuk membuat peraturan-peraturan bagi
memudahkan peredaran antarabangsa mana-mana kenderaan perdagangan menurut mana-
mana perjanjian antarabangsa.

Fasal 6 bertujuan untuk meminda subseksyen 34(2) Akta 334 untuk mengecualikan
kenderaan p-hailing daripada pemakaian seksyen 34.

Fasal 7 bertujuan untuk mengadakan peruntukan bagi peralihan.

Lain-lain pindaan yang tidak dinyatakan secara khusus bagi akta ini adalah
merupakan pindaan bersifat editorial dan consequential susulan kepada pindaan-pindaan
utama.

Tuan Yang di-Pertua dan Ahli-ahli Yang Berhormat, pindaan-pindaan yang
dicadangkan adalah amat penting atas keperluan-keperluan pelaksanaan perkhidmatan p-
hailing dan pengoperasian pergerakan kenderaan pengangkutan awam merentas sempadan

terutamanya dalam mewujudkan punca kuasa dan penyeragaman peraturan. Dengan
