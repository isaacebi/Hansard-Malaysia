DR. 6.10.2022 8

Dato’ Sri Haji Fadillah bin Yusof: Terima kasih Yang Berhormat Pasir Mas.
Sebenarnya untuk sistem aduan jalan-jalan Persekutuan memang sudah ada App Store pun.
Kita pernah wujudkan Aduan Jalan KKR. Kita banyak saluran. Sebenarnya untuk aduan ada
lapan saluran sama ada melalui sosial media, SMS, e-mel dan sebagainya. Memang ada.
Cara kita memantau syarikat-syarikat konsesi, bila ada sahaja aduan apa yang kita sudah
laksanakan sekarang ini misal kata zero pothole adalah satu komitmen yang diberikan oleh
peringkat JKR sehingga peringkat daerah. Kalau ada aduan, kalau pothole yang kecil mesti
diambil tindakan dalam tempoh 24 jam oleh syarikat konsesi. Manakala yang lebih besar
bergantung pada keadaan kerosakan.

Kalau keruntuhan cerun, berlaku mendapan dan sebagainya bergantung dengan
keseriusan kerosakan tersebut dan mungkin mengambil masa yang lebih panjang untuk
diperbaiki. Akan tetapi dalam tempoh 24 jam, tindakan segera mesti diambil. Misal kata
berlaku di Jalan Bagan Lalang, dalam tempoh segera mereka sudah tutupkan jalan tersebut
untuk memastikan jalan berada dalam selamat. Ditutup sehinggalah kita dapat benarkan
kenderaan ringan melalui dengan membuka jalan sementara dan sebagainya. Itu memang
tindakan SOP yang sudah pun tersedia. Terima kasih.

Tuan Haji Ahmad bin Hassan [Papar]: Tuan Yang di-Pertua, sebelah sini.

Tuan Karupaiya a/l Mutusami [Padang Serai]: [Bangun]

Tuan Nga Kor Ming [Teluk Intan]: Tambahan.

Tuan Yang di-Pertua: Maaf, maaf.

Tuan Nga Kor Ming [Teluk Intan]: Tadi sebelah sana, sekarang sebelah sini.

Tuan Yang di-Pertua: Sebenarnya masa sudah tamat. Saya ada satu lagi soalan.
Sorry, maaf ya.

Tuan Karupaiya a/l Mutusami [Padang Serai]: Kementerian Kerja Raya ini kita

minat.
#1030
Tuan Yang di-Pertua: Saya jemput Yang Berhormat Beaufort. Silakan.
3. Datuk Seri Panglima Hajah Azizah Binti Datuk Seri Panglima Haji Mohd Dun

[Beaufort] minta Perdana Menteri menyatakan:-

(a) apakah status semasa tindakan yang telah dilaksanakan oleh
kerajaan berkenaan dengan isu tuntutan pihak yang mendakwa waris
Kesultanan Sulu melalui proses arbitrasi di Sepanyol, Perancis dan
Luxembourg; dan

(b) apakah tindakan yang perlu dilaksanakan oleh rakyat Sabah bagi
memahami isu sebenar serta mengutuk tindakan oleh penuntut,
peguam penuntut serta penimbang tara yang dianggap sebagai
mencemarkan kedaulatan undang-undang.

Tuan Yang di-Pertua: Terima kasih, Yang Berhormat. Silakan.

Menteri di Jabatan Perdana Menteri (Parlimen dan Undang-undang) [Dato Sri

Dr. Haji Wan Junaidi bin Tuanku Jaafar]: Terima kasih, Tuan Yang di-Pertua. Tuan Yang

di-Pertua, pertama (a) apakah status semasa tindakan yang telah dilaksanakan oleh kerajaan
