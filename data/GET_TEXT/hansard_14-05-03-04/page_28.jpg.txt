DR. 6.10.2022 22

Ketika itu, Yang Amat Berhormat Perdana Menteri ketika itu telah pun bersetuju untuk
melaksanakan yang kita panggil [Tidak jelas] polisi tetapi dikekang dan di bangkang oleh
pelbagai pihak termasuk Bank Negara untuk mewujudkan wakaf digital bank. Kita turut
bersaing, ada usaha untuk bersaing walaupun saya difahamkan ratingnya double A akan
tetapi tidak berjaya dan syarikat lain pun telah berjaya.

Adakah kerajaan hari ini, Perdana Menteri, Menteri Kewangan masih lagi
menimbangkan untuk mempertingkatkan /slamic banking facilities yang melibatkan wakaf,
memberi satu lesen khas untuk membolehkan wakaf digital bank diadakan di negara kita ini?
Terima kasih.

Tuan Yang di-Pertua: Terima kasih. Yang Berhormat Menteri boleh jawab ke soalan
ini?

Datuk Haji Idris bin Haji Ahmad: Terima kasih kepada Tuan Yang di-Pertua.
Cadangan yang dicadangkan oleh Yang Berhormat Alor Gajah ini kita akan ambil perhatian
ya, terima kasih.

Tuan Yang di-Pertua: Terima kasih.

Datuk Haji Hasanuddin bin Mohd Yunus [Hulu Langat]: Tambahan lagi, tambahan
lagi?

Tuan Yang di-Pertua: Sudah tiga soalan maaf. Yang Berhormat Tuan Noor Amin

bin Ahmad silakan.

4. Tuan Noor Amin bin Ahmad [Kangar] minta Perdana Menteri menyatakan
persediaan kerajaan bagi menghadapi kemungkinan banjir pada lewat tahun ini.

Timbalan Menteri di Jabatan Perdana Menteri (Tugas-tugas Khas) [Datuk
Mastura binti Tan Sri Dato’ Mohd Yazid]: Terima kasih Tuan Yang di-Pertua, terima kasih
Yang Berhormat Kangar.

Sebagai persediaan menghadapi ketidaktentuan keadaan cuaca dan untuk
menghadapi musim Monsun Timur Laut (MTL) 2022/2023 pada akhir tahun ini, kerajaan telah
mengambil langkah pra bencana, ketika bencana dan juga pasca bencana Yang Berhormat.

Meningkatkan pemahaman terhadap Arahan Majlis Keselamatan Negara Nombor 20
dan memantapkan persediaan Jawatankuasa Pengurusan Bencana Negeri, Jawatankuasa
Pengurusan Bencana Daerah, Pusat Kawalan Operasi Bencana, Pos Kawalan Tempat
Kejadian dan agensi-agensi tindak balas melalui program simulasi dan sesi libat urus di
seluruh negara.

Melaksanakan Program Communit-based Disaster Risk Management (CBDRM) di
seluruh negara untuk meningkatkan kesedaran awam terhadap bencana serta peranan
mereka sebagai initial responder.

Daripada aspek pemantauan dan amaran awal, Jabatan Pengairan dan Saliran (JPS)
telah membuat persiapan melibatkan Projek Tebatan Banjir serta pembinaan kolam takungan
banjir, menaik taraf stesen siren amaran banjir dan stesen kemera web bagi tujuan ramalan

dan amaran banjir, siren amaran juga di naik taraf dari segi bunyi dan akan di sekalikan
