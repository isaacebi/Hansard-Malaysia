DR. 6.10.2022 17

Juga ia dilihat mampu menjadi pendorong ke arah peningkatan daya saing, daya
tahan ekonomi dan pemulihan ekonomi pasca pandemik bagi semua 14 buah negara anggota
termasuk Malaysia. Malaysia telah dipilih sebagai salah sebuah negara perintis IPEF yang
boleh disifatkan sebagai pengiktirafan terhadap Malaysia sebagai antara ekonomi penting di
rantau ini.

Mesyuarat peringkat Menteri IPEF yang berlangsung pada 8 September dan 9
September 2022 di Los Angeles merupakan mesyuarat rasmi secara fizikal yang pertama,
yang disertai oleh Menteri-menteri Perdagangan IPEF dari semua negara anggota.
Mesyuarat ini tertumpu untuk memuktamadkan draf teks kenyataan Menteri ataupun
Ministerial text yang mengandungi cadangan skop kerjasama bawah kesemua empat teras
IPEF iaitu:

(i) perdagangan;

(ii) rantaian bekalan;

(iii) tenaga bersih decarbonization dan infrastruktur; dan

(iv) percukaian dan antirasuah.

Ministerial text telah berjaya dimuktamadkan pada akhir mesyuarat peringkat Menteri
IPEF di Los Angeles dan teks kenyataan Menteri tersebut akan menjadi rujukan utama bagi
proses rundingan IPEF yang akan bermula dalam masa yang terdekat. Semasa mesyuarat
ini, Kerajaan Amerika Syarikat telah melancarkan Inisiatif Menambah Baik Kemahiran IPEF
atau dengan izin /PEF Upskilling Initiative yang disifatkan sebagai salah satu faedah ketara
(tangible benefits) untuk negara-negara membangun di dalam IPEF. Inisiatif ini adalah
susulan daripada cadangan Malaysia berkaitan kepentingan bantuan teknikal dan program
pembinaan kapasiti dalam IPEF sebagai antara faedah ketara kepada semua negara
anggota.

#1100

Dalam hal ini PEF Upskilling Initiative merupakan program pertama IPEF yang akan
mewujudkan peluang pembangunan kapasiti di kalangan rakyat negara anggota. Malaysia
telah terpilin sebagai salah sebuah negara bagi pelaksanaan inisiatif ini. Malaysia turut
diberikan penghormatan untuk menyampaikan ucapan di majlis pelancaran inisiatif tersebut.

Inti pati utama inisiatif ini adalah tawaran peluang latihan kepada tujuh juta orang
wanita dan belia wanita di rantau induk Pasifik di dalam bidang ekonomi digital. Sebanyak 14
buah syarikat teknologi terkemuka Amerika Syarikat telah menyatakan komitmen mereka
untuk masing-masing melatih 500,000 orang peserta menjelang tahun 2032, di mana
sembilan daripada syarikat ini sudah pun bertapak di Malaysia pada masa ini.

Saya juga telah mencadangkan satu lagi inisiatif serantau sebagai langkah bagi
menangani isu keselamatan rantaian bekalan dilaksanakan dalam kalangan negara-negara
anggota IPEF. Di mana setiap negara disarankan untuk mewujudkan simpanan ataupun
stockpile produk kritikal yang mana negara tersebut mempunyai kelebihan kompetitif
berbanding negara lain. Ini pastinya akan menjamin kesinambungan bekalan produk tersebut
terutamanya dalam situasi krisis di mana negara tersebut boleh menyalurkan kepada negara

yang memerlukan.
