DR. 6.10.2022 76

ditukar apabila telah sampai tempohnya. Dalam hal ini, MOT dan JPJ memastikan tahap
keselamatan ini memperkenalkan pindaan kepada Akta 333 untuk menggunakan peralatan
HSWIM untuk menguatkuasakan peraturan berat kenderaan yang lebih muatan.

Untuk makluman, kesalahan-kesalahan lebih muatan yang direkodkan mulai tahun
2017 hingga Ogos 2022 adalah sebanyak 337,319 kes. Pemeriksaan berkala kenderaan
barangan di PUSPAKOM yang disyaratkan iaitu enam bulan setiap kali adalah untuk
memastikan kenderaan berkenaan selamat digunakan di atas jalan. Pemahaman dan sifat
tanggungjawab pemilik kenderaan yang diperlukan bagi mematuhi semua peraturan yang
telah ditetapkan. Ini Yang Berhormat Johor Bahru.

Kemudian Yang Berhormat Jelutong, telah menyebut adakah JPJ dapat
melaksanakan kelas sendiri bagi mendapatkan lesen vokasional. Untuk makluman,
sebenarnya JPJ mempunyai kuasa menjalankan kelas dan mengeluarkan lesen kepada
penunggang. Namun, sekiranya perkara ini dilaksanakan oleh JPJ ia akan memerlukan
tenaga manusia yang tinggi dan kos operasi dan infrastruktur yang amat tinggi.

Maka atas sebab itulah perkara ini telah dibenarkan kepada pihak institut memandu
melakukannya. Bayangkan disebabkan pandemik tiba-tiba kita ini telah dibanjiri dengan
calon-calon yang ingin mengambil lesen memandu. Begitulah bayangan yang boleh saya
berikan kepada semua kerana setiap kali, setiap tahun, saban tahun kita melihat orang muda
kita kalau telah mencapai umur 16 tahun atau 18 tahun mereka akan mengambil lesen
memandu sama ada motosikal atau motokar.

Seperti yang telah dilaksanakan di bawah pengawalseliaan e-hailing, pihak operator
e-hailing yang mematuhi kelayakan dan peraturan yang ditetapkan juga telah dibenarkan
untuk melaksanakan kelas-kelas tersebut melibatkan lesen iaitu mendapatkan lesen
vokasional. Perkara yang sama akan boleh dipertimbangkan untuk pelesenan lesen
vokasional bagi p-hailing sekiranya perkara tidak mencukupi di IM sedia ada. Pada masa ini,
terdapat 240 buah institut memandu di seluruh negara yang menawarkan kursus-kursus bagi
mendapatkan lesen vokasional secara amnya.

Saya hendak maklumkan dan bagi jaminan kepada Dewan yang mulia ini.
Sebenarnya apa yang saya hendak maklumkan kepada semua ialah kita tidaklah
membebankan p-hailing riders, penunggang-penunggang p-hailing kerana bayangkanlah
kalau saya hanya mengenakan RM2 untuk road tax atau lesen kenderaan motor, apakah
logiknya saya kenakan bayaran begitu tinggi sekali.

Kita sedar bahawa GDL atau PSV pun RM20. Saya rasa dalam kes ini kita hanya
buat secara nominal sahaja untuk memenuhi syarat pelesenan iaitu kita kena. Contoh, kalau
kita minta senarai mereka yang terlibat dalam kerja-kerja penunggang p-hailing — kalau
minta kementerian — setakat ini saya tidak ada senarai. Saya kena minta syarikat beri. Ini
kerana kita tidak ada kaedah pelesenan lesen vokasional. Kalau kita hendak bagi bantuan
seperti bentuk bas dan juga teksi driver, kita kena ada senarai.

Oleh sebab itulah, melalui lesen vokasional yang ada ianya antara satu ialah kita
dapat melesenkan dan kita tahu siapa, berapa orang yang terlibat secara formal dan secara

mengikut undang-undang. Itulah kebaikannya yang ada.
