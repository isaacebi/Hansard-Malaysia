DR. 6.10.2022 20

(ii) peningkatan penglibatan pihak korporat dalam menawarkan produk
wakaf seperti Permodalan Nasional Berhad (PNB), Wakaf FELDA,
CIMB, Islamic dan Bank Rakyat;

(iii) inovasi dalam produk wakaf seperti wakaf air, wakaf Masjid Hijau,
kerjasama antara Yayasan Wakaf Malaysia dengan Kementerian
Alam Sekitar dan Air;

(iv) pembangunan tanah wakaf yang berimpak tinggi dalam sektor
pendidikan, ekonomi, kesihatan, perumahan dan_ kebajikan.
Antaranya seperti Pangsapuri Wakaf Sitidan Hajjah Norijah di
Sungai Nibong Pulau Pinang, Taman Sultan Sallehuddin di Telok
Chengai, Kedah, pusat hemodialisis di Batu Pahat, Johor dan
pembinaan Bazar Rakyat di lokasi terpilih di seluruh negara; dan

(v) pemberian potongan cukai tidak melebihi 10 peratus daripada

pendapatan agregat bagi sumbangan wakaf tunai yang diberikan

kepada MAIN dan universiti awam di bawah subseksyen 44(11D)

Akta Cukai Pendapatan 1967, berkuat kuasa 8 Oktober 2020.
01110

Ketika ini kerajaan membangunkan Pelan Induk Wakaf Nasional bagi tempoh tahun
2022 hingga tahun 2030. Untuk memperkasa dan merancakkan perkembangan wakaf di
negara ini, pelan ini mengambil kira pelbagai aspek ke arah menambahbaikkan pengurusan
hal ehwal wakaf termasuk merangka pelbagai inisiatif bagi melonjakkan sumbangan wakaf
kepada kewangan sosial Islam ke tahap yang signifikan.

Dalam pada itu, kerajaan turut mengenal pasti beberapa halangan yang
melambatkan pembangunan wakaf ketika ini antaranya adalah kekurangan modal untuk
membangunkan tanah wakaf dan kesedaran amalan burakah yang masih rendah dalam
kalangan masyarakat.

Justeru, beberapa usaha sedang dilaksanakan oleh kerajaan dan majlis agama Islam
bagi mengatasi masalah tersebut seperti mengadakan Sambutan Bulan Wakaf Kebangsaan
dengan pelbagai pengisian meliputi seminar, forum, sidang dan siri jelajah ke serata negeri
bagi meningkatkan kesedaran wakaf.

Selain itu juga, MAIN juga menjalinkan kerjasama bersama-sama syarikat korporat
bagi menubuhkan anak syarikat sendiri bagi membangunkan tanah wakaf seperti UDA
Holdings, Urus Maju Ehsan Sdn. Bhd., agensi seperti Unit Peneraju Agenda Bumiputera
(TERAJU) melalui Program Awgqaf Ummah turut menyediakan dana bagi membantu MAIN
melaksanakan pembangunan di atas tanah wakaf.

Pada masa yang sama Jabatan Wakaf, Zakat dan Haji (JAWHAR) turut mengadakan
libat urus dengan MAIN untuk mengguna pakai papan muka aplikasi geospatial Tanah Wakaf
yang telah dibangunkan pada tahun 2022. Terima kasih Tuan Yang di-Pertua.

Tuan Yang di-Pertua: Terima kasih, silakan Yang Berhormat Pontian.

Datuk Seri Haji Ahmad bin Haji Maslan [Pontian]: Terima kasih Tuan Yang di-

Pertua dan terima kasih Yang Berhormat Menteri. Saya terlebuh dahulu ingin merakamkan
