DR. 6.10.2022 97

Kedua, supaya sistem pengangkutan antara negara menjadi satu perjanjian yang
berasingan yang akan dirundingkan sebagai lanjutan kepada perjanjian tersebut selepas
kajian teliti dibuat.

Akhir sekali ketiga, supaya memorandum persefahaman barang mudah rosak dari
Thailand ke Singapura melalui Malaysia tahun 1979 dikekalkan dan apa-apa
pengubahsuaian dirundingkan secara dua hala di antara Malaysia dan Thailand.

Secara keseluruhannya pindaan RUU Pengangkutan Awam Darat (Pindaan) 2022,
akan mengandungi enam fasal yang merangkumi cadangan pindaan utama ke atas Akta 715
seperti berikut.

Fasal 1 mengandungi tajuk ringkas dan peruntukan mengenai permulaan kuat kuasa
akta yang dicadangkan.

Fasal 2 bertujuan untuk meminda seksyen 2 Akta 715 untuk memasukkan takrif
baharu “kenderaan p-hailing’ dan untuk meminda takrif “kenderaan barangan” untuk
memasukkan kenderaan p-hailing dalam tarif tersebut.

Fasal 3 bertujuan untuk meminda perenggan 6(5)(d) Akta 715 untuk membenarkan
Ketua Pengarah Pengangkutan Awam Darat mengenakan pada mana-mana lesen yang
dikeluarkan di bawah seksyen 6 Akta 715 syarat tentang fi maksimum yang ditetapkan yang
kena dibayar kepada pemegang lesen terminal oleh orang awam juga bagi penggunaan
terminal itu.

Fasal 4 bertujuan untuk memasukkan bahagian baharu VA ke dalam Akta 715 bagi
memberi Menteri kuasa untuk membuat peraturan-peraturan bagi memudahkan peredaran
antarabangsa mana-mana pengangkutan awam darat menurut mana-mana_ perjanjian
antarabangsa.

Fasal 5 bertujuan untuk memotong perenggan 252(1)(k) dan (I) Akta 715.
Pemotongan tersebut berbangkit daripada kemasukan bahagian baharu VA ke dalam Akta
715.

Fasal 6 mengandungi peruntukan peralihan.

Lain-lain pindaan yang tidak dinyatakan secara khusus bagi akta ini adalah
merupakan pindaan bersifat editorial dan consequential susulan kepada pindaan-pindaan
utama.

Tuan Yang di-Pertua dan Ahli-ahli Yang Berhormat, pindaan-pindaan yang
dicadangkan adalah amat penting atas keperluan-keperluan pelaksanaan perkhidmatan p-
hailing dan pengoperasian pergerakan kenderaan pengangkutan awam merentas sempadan,
terutamanya dalam mewujudkan punca kuasa dan penyeragaman peraturan. Dengan
pelaksanaan pindaan ini, semua pelaksanaan fungsi dan ketetapan dasar akan teratur dari
segi undang-undang.

Sehubungan itu, saya dengan rendah hati memohon supaya pindaan-pindaan yang
dicadangkan dapat diluluskan di Dewan yang mulia ini demi menjaga kebajikan terutamanya
kepada golongan muda dan golongan yang bekerja sendiri.

Tuan Yang di-Pertua, saya mohon mencadangkan. Sekian, terima kasih.
