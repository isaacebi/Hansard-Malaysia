DR. 6.10.2022 42

ramai peniaga dibawa bersama. Jadi, dalam soal pungutan ataupun hasilnya masih saya
katakan ia boleh ditambah baik. Jadi, apakah penambahbaikan yang perlu difikirkan oleh
kerajaan dalam siri jelajah seterusnya? la tidak boleh menggunakan model yang sama.

Kita tahu, strategi kita, mereka kata ini adalah tidak baik. Yang baiknya lagu
‘penyamun’ kata mereka. Lagu ‘penyamun’, rakyat tidak dapat apa-apa. Bila jelajah inspirasi
Keluarga Malaysia, peluang itu banyak. Inilah yang dimainkan oleh sebelah sana, lagu
‘penyamun’ yang disajikan oleh rakyat tetapi bukan jualan murah untuk rakyat. Terima kasih.
[Dewan riuh]

01220

Datuk Mastura binti Tan Sri Dato’ Mohd Yazid: Terima kasih Yang Berhormat
Jempol, terima kasih Tuan Yang di-Pertua.

Ahli-ahli Yang Berhormat semua, program JAKM ini sentiasa melalui banyak
penambahbaikan kalau kita pergi ke negeri seterusnya kerana mesti mengambil keunikan
dan kelainan yang ada pada negeri tersebut. la tidak langsung ditinggalkan negeri-negeri
pembangkang. la tetap menjadi satu aliran di dalam Keluarga Malaysia ini. Program JAKM
ini telah menetapkan pelantikan satu atau dua kementerian Yang Berhormat supaya ada
kementerian peneraju di setiap siri jelajah dan bagi membantu menentukan kandungan
pameran serta pengisian program setiap siri JAKM mempunyai kelainan yang menarik orang
ramai untuk hadir. Oleh kerana kita akan bertemu di Jempol, di dataran Sri Jempol dari 7
Oktober 2022 ke 9 Oktober 2022 saya juga menjemput Yang Berhormat Rasah, jemput
datang dan juga Yang Berhormat Seremban dan kalau boleh Yang Berhormat-Yang
Berhormat yang berdekatan silakan

Tuan Cha Kee Chin [Rasah]: Sudah ada jemputan.

Datuk Mastura binti Tan Sri Dato’ Mohd Yazid: Bagi JAKM Negeri Sembilan
Kementerian Kesihatan telah dilantik sebagai kementerian peneraju. Oleh yang demikian,
antara kelainan pengisian program di Negeri Sembilan adalah kandungan khusus dibawa
oleh kementerian tersebut seperti pameran hospital futuristic Yang Berhormat. Selain acara-
acara berkaitan dengan Agenda Nasional Malaysia Sihat seperti Info Sihat, Pharmazania,
Mine Peranan, doktor gigi dan kuiz kesihatan. Selain itu, kenduri kampung ini mungkin usaha
baik Yang Berhormat semasa JAKM Negeri Sembilan turut dirancang melibatkan 20,000
orang pengunjung, insya-Allah dan pengisian lebih pelbagai seperti pembukaan reruai
perkhidmatan agensi kerajaan selain menekankan elemen tempatan yang unik kepada
Jempol dan Negeri Sembilan. Terima kasih Yang Berhormat.

Dato’ Ramli bin Dato’ Mohd Nor [Cameron Highlands]: Sebelah sini, sebelah sini
ada soalan? Jika tidak saya, sini? Tidak ada soalan dan tamatlah sesi untuk Waktu
Pertanyaan-pertanyaan bagi Jawab Lisan pada hari ini. Terima kasih Ahli-ahli Yang
Berhormat.

[Masa untuk Pertanyaan-pertanyaan bagi Jawab Lisan tamat]

Menteri di Jabatan Perdana Menteri (Parlimen dan Undang-undang) [Dato Sri

Dr. Haji Wan Junaidi bin Tuanku Jaafar]: Tuan Yang di-Pertua, ini adalah rantaian Rang
