DR. 6.10.2022 81

lari. Oleh sebab itulah ada yang sampai 80 keping saman. Kelajuan, speeding tetap kena
bayar dengan discount rate, tetapi apa juga tindakan tentang overload, saya akan kenakan
kepada majikan daripada kita kenakan kepada penunggang.

Tuan Mohamed Hanipa bin Maidin [Sepang]: Yang Berhormat Menteri, boleh sikit?
Sikit sahaja ya.

Datuk Seri Ir. Dr. Wee Ka Siong: Ya.

Tuan Mohamed Hanipa bin Maidin [Sepang]: Hendak tanya, oleh kerana kata
Yang Berhormat Menteri problem ini kerana SPAD dihapuskan zaman PH. Kenapa zaman
Yang Berhormat Menteri dapatkan kerajaan balik ini, kenapa tidak hidupkan balik SPAD?
Kalau katakan SPAD itu boleh menguntungkanlah. Oleh sebab kami merasakan SPAD itu
bagi kami membuang duit rakyat. Jadi, apa pandangan Yang Berhormat Menteri?

Datuk Seri Ir. Dr. Wee Ka Siong: Terima kasih. Oleh kerana pemansuhan SPAD
tadi dan menyebabkan APAD diwujudkan. APAD diwujudkan tidak ada gigi, penguatkuasaan
tidak ada. Oleh sebab itu kita nampak penguatkuasaan ia hanya buat mengawal selia tetapi
ia tidak boleh buat apa. Dahulu SPAD ia lengkap. Jadi, sekarang kita tengah tengok cara apa
sekalipun. Ini kerana SPAD ini sebenarnya dahulu set up itu tidak di bawah MOT.

Sekarang telah digabungkan dan saya lihat APAD ini kewujudannya mesti kita
perkasakan kerana kita perlukan kumpulan ini. Pakar-pakar ini datang dari luar negeri dahulu
bekerja di sana. Kalau kita tidak simpan orang ini, siapa hendak mengawal selia pengusaha
tren kita? LRT, MRT. Inilah pakar-pakar yang ada.

Jadi, saya rasa dalam kes ini saya akan melihat hala tuju APAD lagi, bagaimana kita
hendak buat. Ini kerana akta itu telah retained, sudah dimansuhkan juga. Jadi, apabila SPAD
tidak ada, jadi sejarah. Maka dengan adanya agensi yang ada ini, APAD ini kita lihat cara apa
sekalipun secara harmoni, secara lebih baik, kita hendak memperkasakan pengangkutan
awam darat kita.

Pada waktu yang sama, kita lihat balik yang bertindih tadi, berapa ratus ringgit dan
kes-kes yang memerlukan pembukaan IP. Kalau tidak ada IP, ia tidak boleh pergi ke court,
dan itu jadi masalah. Jadi, kita kena buat penyelarasan antara dua ini. Saya berjanji bahawa
kita akan melakukan yang terbaik dan apa juga pandangan daripada p-hailing, masih lagi ada
masa untuk kita hendak memantapkan lagi kaedah-kaedah.

Jadi, oleh kerana penggulungan ini penting sebab selepas dua ini adalah secara apa
yang kita hendak pinda ini, selepas itu cuma consequential untuk dua akta lagi. Jadi, saya
beri penerangan yang secukupnya kepada Ahli-ahli Yang Berhormat. Saya sekali lagi
ucapkan terima kasih dan itu sahaja penggulungan saya. Sekian, terima kasih.

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat, sekarang dikemukakan masalah kepada Majlis untuk diputuskan. Masalahnya
ialah bahawa rang undang-undang ini dibacakan kali yang kedua sekarang.

[Masalah dikemukakan bagi diputuskan; dan disetujukan]

[Rang undang-undang dibacakan kali yang kedua dan diserahkan kepada Dewan
sebagai Jawatankuasa]

[Majlis bersidang dalam Jawatankuasa]
