DR. 6.10.2022 30

Tuan Sabri bin Azit [Jerai]: Ya, Jerai?

Dato’ Ramli bin Dato' Mohd Nor [Cameron Highlands]: Ya sila Yang Berhormat
Jerai.

Tuan Sabri bin Azit [Jerai]: Terima kasih Tuan Yang di-Pertua. Yang Berhormat
Timbalan Menteri, cerun-cerun yang berisiko tinggi juga terdapat di sekeliling jalan utama di
Gunung Jerai. Apakah langkah-langkah pemantauan yang telah dibuat bagi mengelak tragedi
berulang seperti Bencana Tahap 1 yang berlaku baru-baru ini? Sekian.

Dato’ Ramli bin Dato’ Mohd Nor [Cameron Highlands]: Sila Yang Berhormat
Timbalan Menteri.

Datuk Arthur Joseph Kurup: Terima kasih Ahli Yang Berhormat. Saya ingin ambil
peluang ini untuk kasi exp/ain ataupun tambah sedikit jawapan yang saya berikan tadi yang
juga berkaitan dengan persediaan untuk kita menghadapi monsun timur laut yang akan
datang.

Pertamanya, JKR Malaysia akan mewujudkan satu bilik gerakan bencana yang
dikenali sebagai BiGBen dan bilik gerakan bencana ini akan merupakan satu one-stop centre
untuk pengurusan kejadian seperti banjir, cerun runtuh, jalan runtuh dan sebagainya.

01140

Untuk BiGBen ini kita ada tiga peringkat. Pertama, apabila ia berlaku tetapi di satu
buah tempat sahaja dan dalam keadaan yang terkawal. Kedua, ikut kepada tahap yang lebih
serius dan ketiga adalah di mana tahap yang sangat serius. Ada tiga peringkat.

Tujuan ini ialah supaya bilik operasi ini boleh berkongsi maklumat dengan agensi-
agensi, jabatan-jabatan berkaitan dengan keselamatan dengan pengurusan trafik juga
sebagai maklumat kepada orang awam supaya kita tahu keadaan jalan di tempat tersebut.

Saya yakin bahawa ini akan memberikan maklumat awal supaya orang awam dan
agensi boleh bertindak lebih cepat sekiranya terdapat keruntuhan cerun ataupun segala apa
sahaja kerosakan akibat daripada banjir. Saya juga ingin mengambil peluang ini Tuan Yang
di-Pertua untuk menambahkan juga bahawa JKR sudah membuat beberapa persediaan yang
lebih konkrit selain daripada apa yang saya sebutkan tadi.

Untuk mewujudkan Bilik Gerakan Bencana, kita juga telah order dan juga telah
meluluskan pembelian tujuh set jambatan Bailey sebagai kecemasan. Sekiranya ada
jambatan yang runtuh, kita ada tujuh set jambatan Bailey yang sedia untuk dipasang secara
serta-merta.

Semua jurutera daerah telah diarahkan dan ambil tindakan untuk memasang
pancang penanda banjir di jalan-jalan yang pernah berlaku banjir untuk memberi amaran
kepada pengguna jalan. Kita akan memasang 36 bilangan stesen tolok hujan di kawasan
cerun yang kritikal. Jadi, untuk kesemua 25 tindakan berjaga-jaga yang telah disebarkan di
JKR negeri dan juga daerah antara tindakan-tindakan adalah seperti:

(i) mengenal pasti semua jalan yang pernah berlaku bencana

terutamanya banjir dan runtuh;

(ii) memasang pancang penanda banjir;
