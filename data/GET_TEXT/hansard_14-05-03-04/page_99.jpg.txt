DR. 6.10.2022 93

Sungai Petani dan juga apa yang akan berlaku di Nusantara nanti harus kita lihat ataupun
rancang di bawah apa yang dinamakan BIMP-EAGA ini, BIMP-EAGA kita.

Jadi, sementara di sebelah Indonesia ada perancangan dia. Kalau saya tidak silap
dari hujung ke hujung dia bercadang untuk membina infrastruktur jalan dan lain-lain dari
hujung ke hujung dan ini saya kira sepatutnya juga dilakukan...

Datuk Wilson Ugak anak Kumbong [Hulu Rajang]: Boleh tanya Yang Berhormat
Timbalan Menteri?

Dato’ Henry Sum Agong: Ataupun dirancang oleh pihak kita di bawah BIMP-EAGA
dan...

Tuan Yang di-Pertua: Yang Berhormat Timbalan Menteri.

Datuk Wilson Ugak anak Kumbong [Hulu Rajang]: Yang Berhormat Timbalan
Menteri, Hulu Rajang.

Dato’ Henry Sum Agong: Perkara lain yang...

Tuan Yang di-Pertua: Yang Berhormat Timbalan Menteri, Yang Berhormat Hulu
Rajang hendak minta mencelah.

Datuk Wilson Ugak anak Kumbong [Hulu Rajang]: Saya tolong Yang Berhormat
Timbalan Menteri, saya tolong Yang Berhormat Timbalan Menteri. Okey, Yang Berhormat
Timbalan Menteri terima kasih. Tadi Yang Berhormat Sungai Petani telah bercakap, saya di
luar. Saya mendengar mengenai ibu kota negara Indonesia iaitu Nusantara. So, saya
bersetuju dengan Yang Berhormat Sungai Petani supaya Kementerian Pengangkutan harus
berfikir dengan jelasnya kerana dua tahun ataupun tahun hadapan dua kementerian sudah
berpindah ke Nusantara.

Jadi, kawasan yang berdekatan dengan Nusantara adalah kawasan Parlimen Hulu
Rajang, di mana saya dengan Yang Berhormat Sungai Petani dan juga Yang Berhormat
Ledang telah pergi ke kawasan sempadan. Jarak jauh Tuan Yang di-Pertua dari kawasan
saya border itu, sempadan itu 20 kilometer dari Long Nawang dan dari Long Nawang ke
Nusantara kurang lebih secara straight line 400 kilometer.

Jadi, saya minta Kementerian Pengangkutan supaya bersedialah. Kalau Indonesia
telah membuatkan satu pelan induk menggunakan jalan raya border security road, saya minta
juga Kementerian Pengangkutan supaya bersedia kerana the influx of people 40 million akan
berpindah ke Nusantara nanti akan menjadi satu bebanan kepada Kerajaan Malaysia, jika
kita tidak membendung, tidak menggunakan satu pelan yang drastik untuk mengawal
pendatang-pendatang asing nanti. Terima kasih.

Dato’ Henry Sum Agong: Terima kasih Yang Berhormat Hulu Rajang. Ini yang saya
katakan tadi harus kita rancang di sebelah kita. Di kawasan kita kerana saya tahu di Sarawak
memang pun ada cadangan seperti di kawasan saya, mencadangkan infrastruktur jalan
daripada Lawas itu sendiri ke Indonesia, di kawasan Long Nawang dia. Ini jalan yang kita
cadangkan adalah lebih kurang 200 kilometer. Pada masa sekarang belum ada infrastruktur
ini dan kita berharap ini akan menjadi sebahagian sepertimana yang dicadangkan dan yang

dimohon oleh Yang Berhormat tadi. Jadi itu mengenai Nusantara.
