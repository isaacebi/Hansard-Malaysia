DR. 6.10.2022 23

dengan pengumuman sekiranya berlaku banjir di kawasan titik panas atau hotspots dengan
izin.

Untuk persediaan tindak balas bencana atau ketika bencana, bagi memantau
persiapan JPBN dan JPBD untuk memastikan jentera pengurusan bencana berada pada
tahap optimum.

Tuan Yang di-Pertua, pendek sungguh masa yang diberi pada saya.

Tuan Yang di-Pertua: Teruskan lah.

Datuk Mastura binti Tan Sri Dato’ Mohd Yazid: Saya mohon izin. Bagi memantau
persiapan JPBN dan JPBD untuk memastikan jentera pengurusan bencana berada pada
tahap optimum, Yang Berbahagia Tan Sri Ketua Setiausaha Negara mempengerusikan
Mesyuarat Task Force Persediaan Menghadapi MTL yang akan diadakan secara berkala.
Laporan akan dikemukakan kepada Jemaah Menteri setiap minggu.

Dalam pada itu, secara keseluruhan seramai 76,336 pegawai dan anggota agensi
tindak balas di semua peringkat berada dalam keadaan siap siaga sepenuhnya dengan
pelbagai aset berjumlah RM22,622 meliputi darat, air, udara, perubatan dan lain-lain.

Agensi Perubatan - NADMA akan menyalurkan peruntukan pada JPBN dan agensi
tindak balas dengan menggunakan Tabung KWABBN berjumlah RM16,475,747 juta. Bagi
aspek pengurusan mangsa, Jabatan Kebajikan Masyarakat pula bersiap sedia untuk
mengaktifkan 6,010 Pusat Pemindahan Sementara (PPS) di seluruh negara yang mempunyai
kapasiti untuk menempatkan 1,620,855 mangsa jika Jabatan Kebajikan Masyarakat juga
telah bersedia memaksimumkan fasiliti menyimpan bantuan bencana seluruh negara. Selain
itu, MTL kali ini JKM akan menyediakan makanan retort untuk tempoh 24 jam pertama.

Untuk akhir sekali, pasca bencana penambahbaikan mekanisme penyelarasan
pasca bencana meliputi bantuan awal pembersihan dan bantuan-bantuan pasca bencana
kepada mangsa termasuk bantuan kewangan ini termasuk meningkatkan kerjasama antara
JPBN dan JPBD bersama NGO-NGO berkaitan penyelarasan, pengurusan bantuan bagi
memastikan tindakan seberapa segera diambil apabila berlakunya sebarang kejadian
bencana.

Mesyuarat JPBP ataupun pusat yang dipengerusikan oleh Yang Amat Berhormat
Perdana Menteri telah mengarahkan supaya JPBD diaktifkan dan peranannya di semua
lokasi bencana diperkasakan.

Di samping itu, semua JPBN dan JPBD juga diarahkan bersedia lebih awal untuk
memastikan bantuan bekalan sampai ke lokasi yang terlibat. Terima kasih.

Tuan Yang di-Pertua: Terima kasih. Silakan Yang Berhormat Kangar.

Tuan Noor Amin bin Ahmad [Kangar]: Terima kasih atas jawapan. Terima kasih
Tuan Yang di-Pertua. Soalan saya yang selanjutnya ini ada beberapa tetapi dia berkaitan.

Pada tahun lalu saya sendiri juga berada di lapangan membantu mangsa banjir
khususnya di Selangor dan juga membantu membuat pencarian dana kepada sukarelawan-

sukarelawan yang ke Pahang.
