DR. 6.10.2022 80

penunggang p-hailing dapat dijaga kebajikannya, mereka kena mencarum SKSPS sebelum
mereka ini boleh mendapat lesen vokasional.
1600

Pada waktu yang sama, saya hendak maklumkan kepada Dewan yang ini masuk
pada apa yang ditanya tadi sama ada tuntutan penghantar itu saya dengar? Ya, saya telah
membaca, saya telah mengadakan dialog dengan wakil daripada p-hailing. Saya ucapkan
terima kasih atas perjuangan mereka. Saya mendengar dua isu pokok. Pertama ialah tentang
harga siling— harga lantai.

Harga lantai ini sebenarnya antara pihak syarikat dengan penunggang, tetapi bagi
kita, kita belum ada satu kementerian pun yang diberi punca kuasa untuk mengawal selia.
Bermula saat inilah kita memberi kuasa kepada Kementerian Pengangkutan untuk kita
hendak melesenkan iaitu p-hailing operator. Kalau kita tidak dapat lesenkan dia, kita tidak
akan kenakan denda pada orang ini. Maka tidak ada kawalan.

Selepas ini apabila pindaan dibuat, bermaksud kaedah-kaedah akan kita keluarkan
dan kita akan melibatkan semua pihak termasuklah operator, termasuklah wakil daripada
penghantar untuk kita mencari penyelesaian terbaik. Saya hendak maklumkan gig ekonomi
ini ada ciri-ciri tersendiri. la bukan sesuatu yang kita boleh kawal seperti tambang bas, tidak.
la adalah sesuatu yang boleh kita regulate tetapi tidak boleh overregulated, tetapi kita kena
menjaga kebajikan penunggang juga. Ini yang kita perlu cari satu titik seimbang untuk kita
memastikan gig ekonomi masih berjalan tetapi kebajikan pekerja ataupun penunggang p-
hailing dapat kita jaga.

Saya rasa antara perkara yang telah disebutkan tadi ialah tentang— tadi, saya
terlupa pula Yang Berhormat Sepang tadi sebut kenapa tidak perjuangkan untuk pemandu
yang selalu kena saman. Saya hendak beritahu Yang Berhormat, sebenarnya zaman
Kerajaan Pakatan Harapan telah bubarkan, mansuhkan SPAD. SPAD dengan Akta JPJ ini
sebenarnya ia ada sedikit bertindih.

Kalau kata overloading, kalau ikutkan kita, kita saman RM300 kalau ikut Akta JPJ.
Akan tetapi kalau ikut SPAD, ia boleh bawa ke mahkamah sampai RM500,000. Oleh sebab
itu, apabila SPAD itu telah dimansuhkan, dijadikan APAD di bawah kementerian, maka kuasa
penguatkuasaan ini hanya diberikan kepada JPJ. Saya telah arahkan kalaulah kes yang tidak
serius sangat, boleh gunakan saman yang ada. Tidak ada masalah.

Apa yang dibangkitkan oleh Yang Berhormat Sepang, ada tidak silap saya hampir
300 orang semasa pandemik. Saya dapati mereka ini memandu zaman masih ada SPAD
lagi, tetapi saman dia sampai 20 hingga 30. Kenapa saman itu begitu banyak? Masalahnya
ialah apabila mereka ini terserempak dengan penguat kuasa, mereka kata tidak apa, kamu
lari. Jangan pergi buat timbang. Dia suruh pergi timbang dekat stesen, dia tidak pergi timbang.
Oleh sebab itu blacklisted, tidak boleh.

Apabila dia disenaraihitamkan, lesen memandu pun kita terpaksa tidak beri dia buat
pembaharuan. Mereka memandu atas jalan dan golongan ini tidak kurang jumlahnya. Sampai
RM300, menangis bawa anak-anak dia datang ke pejabat MOT. Oleh sebab itu saya kata

one-off. Bagi mereka yang terlibat dengan ini, saya tahu ini sebab syarikat yang minta mereka
