DR. 6.10.2022 100

bekerja di Nusantara. Selepas ini bayangkan kita hendak pergi cari pekerja di mana ini? Yang
dok kelapa sawit kita ini. Mana kita hendak cari?

Saya tidak dapat bayangkan, fasal apa, duit kita makin kecil, duit mereka makin kuat.
Industri mereka makin hebat dan town yang dibangunkan Nusantara itu lebih cantik. Tidak
ada sebab dia hendak duduk di Lawas. Tidak ada sebab dia hendak duduk di Hulu Rajang.
Lebih baik dia keluar balik. Jadi waktu itu, malapetaka. Malapetaka bagi kita.

Jadi Yang Berhormat Timbalan Menteri, tolong fikirkan bagaimana kita hendak
pastikan industri e-hailing ini berkembang. Kedua, fikirkanlah bagaimana trem, pengangkutan
awam ini diperkemaskan. Tidak payahlah buat yang besar-besar sangat. Saya ingat trem is
the most practical, the main public transportation di Malaysia kerana kos yang murah dan
juga boleh dilakukan dengan serta-merta. Jadi, saya ucapkan terima kasih Tuan Yang di-
Pertua dan insya-Allah kita berjumpa lagi. Terima kasih Tuan Yang di-Pertua.

Tuan Yang di-Pertua: Terima kasih, Yang Berhormat Padang Rengas selepas ini
sebenarnya. Yang Berhormat Padang Rengas ya? Oh, bukan Yang Berhormat Padang

Rengas. Silakan Yang Berhormat Kuala Langat.

5.25 ptg.

Dato’ Dr. Xavier Jayakumar a/l Arulanandam [Kuala Langat]: Kuala Langat
hendak ambil bahagian di dalam Akta Pengangkutan Awam Darat 2010. Memang trend
sekarang di dalam bandar-bandar yang kita nampak seluruh negara ini, satu cabaran kepada
kerajaan ialah macam mana kita hendak baiki transport system di bandar-bandar.

Di Malaysia, saya baru baca bahawa tahun yang lepas kita telah jual dekat 500,000
buah kereta satu tahun. Bandinglah kalau lima tahun ia jadi 2.5 juta buah kereta yang akan
dijualkan. Apa yang kita hendak lakukan dan macam mana kita hendak atasi masalah ini?
This is a chicken and egg story. Adakah kita hendak bina jalan raya baharu ataupun kita
hendak adakan satu sistem pengangkutan yang lebih baik, sesuai untuk orang datang kerja,
keluar dan sebagainya? Sekarang saya dan tidak nampak pelan kita yang khusus akan bawa
keuntungan untuk rakyat di dalam negara kita.

Walaupun kita bina MRT, LRT dan sebagainya tetapi kalau kita keluar sekarang di
jalan raya kita akan nampak macam mana sesak jalan raya. Saya sampai rumah satu jam
setengah, boleh sampai dekat Ipoh. So, ini kita kena buat. E-hailing ini memang bagus Tuan
Yang di-Pertua. Akan tetapi e-hailing ini pun kita kena adakan penguatkuasaan yang baik
dan juga pada masa yang sama kita kena ada pendidikan kepada driver yang hendak masuk
di dalam industri ini, untuk jadi e-hailing inii Macam mana dan apa yang mereka
bertanggungjawab untuk jadi seorang yang kerja dengan gig ekonomi ini.

Ramai hendak buat. Baru-baru ini saya baca bahawa 60 peratus daripada budak-
budak yang lepas SPM hendak terus masuk kepada gig ekonomi ini dan tidak hendak belajar
lagi. Itu pun satu masalah juga yang kita kena hadapi untuk masa depan. Akan tetapi saya
ingat untuk masa depan ini, kita kena ada satu rancangan yang terbaik dan macam mana
kita hendak atasi masalahnya. Memang bandar-bandar kita ini sudah sesak. It’s developed

cities.
