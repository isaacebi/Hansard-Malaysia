DR. 6.10.2022 52

Ini kerana kalau kita lihat daripada segi pemberian lesen itu, kita terpaksa
mewajibkan rakyat mengikuti kelas memandu. Kalau kita lihat daripada segi kosnya, kalau
kita terus kenakan harga siling, saya pasti Yang Berhormat Menteri akan berhadapan dengan
tentangan daripada pengusaha. Hakikatnya, kos yang tinggi kita tahu adalah soal kos tenaga
pengajar dan yang kedua adalah kos maintenance ataupun kos kenderaan itu sendiri. Jadi
sekiranya ada kaedah hibrid yang kita dapat bantu, RM1,500, RM1,800 ini, anak-anak muda
di luar sana boleh gunakan untuk down payment beli kereta. Sekarang ini kita habiskan
RM1,800 untuk dapatkan lesen sahaja, Tuan Yang di-Pertua.

Perkara yang ketiga, mungkin cadangan ini, oh ini adalah cadangan yang boleh ke
kita bagi kepada mereka ini belajar sendiri? Hakikatnya pemahaman saya, malah di peringkat
JPJ sedang mengusahakan untuk ujian yang mengamalkan sistem yang lebih canggih bukan
hanya melalui manusia tetapi ada kawalan melalui kamera. Mungkin tidak sempurna,
memang akan ada kerisauan dan sebagainya tetapi hakikatnya, kalau contoh untuk ujian
tersebut, manusia pun ada khilafnya Tuan Yang di-Pertua. Tak cerita yang contohnya yang
ramai kata duit kopi dan sebagainya, lesen yang terbang.

Jadi bagi saya, hakikatnya kita kena cari jalan kepada pegawai di sana yang saya
mengharapkan kalau boleh akan datang, bukan sahaja kita soal lesen ini untuk mengikat
rakyat tetapi cari jalan untuk kurangkan kos dan beban kepada mereka.

Tuan Yang di-Pertua, perkara yang kedua, Yang Berhormat Menteri sebut tadi soal
kawal selia pertukaran milikan secara interim. cuma saya nak dapat kepastian daripada pihak
kementerian, siapakah yang akan tanggung liabiliti ketika tempoh interim tersebut? Sekiranya
ada usaha untuk memberi jaminan dalam bentuk insurans supaya sekiranya berlaku apa-apa
terhadap kenderaan tersebut, ada perlindungan.

Perkara yang ketiga kepada pihak Yang Berhormat Menteri, antara isu yang mungkin
terkesan juga anak muda di luar sana adalah di kalangan p-hailing. Disebut tadi sekarang
dipanggil lesen vokasional. Adakah kementerian di pihak Yang Berhormat Menteri dapat
memastikan, mengusahakan bahawa lesen ini ada tambah nilai? Kita tidak mahu hanya
sekadar melalui another bureaucracy proses dengan izin, bukan sekadar ada penambahan
daripada segi paperwork tetapi juga ada tambah nilai.

Sebagai contoh, pihak Yang Berhormat Menteri sebut tadi menganggap bahawa
mereka yang bekerja sendiri ini sebagai pekerja. Akan tetapi kalau kita lihat penjelasan
daripada pihak Kementerian Sumber Manusia yang saya terlibat dalam sesi celahan kepada
jawapan Yang Berhormat Menteri, pekerja gig ini tidak tersenarai dalam kategori pekerja.

Jadi, bagaimana kalau diperkenalkan lesen vokasional ini sebenarnya ada manfaat
untuk menaik taraf pekerja gig kita ini sebagai seorang pekerja kerana ketika ini mereka pun
tidak boleh sebagai contoh, terlibat dengan kesatuan. Jadi, bagaimana daripada segi undang-
undang tersebut, pihak Yang Berhormat Menteri dapat membantu supaya anak-anak muda
ini bukan hanya lesen sekadar untuk dapat lesen tetapi lesen dia ada nilai, lesennya ada
perlindungan, lesennya juga seperti contoh tadi soal SOCSO dan sebagainya, ada kesan

yang baik kepada anak-anak muda kita.
