DR. 6.10.2022 15

(ii) projek yang telah siap dan dimuktamadkan akaun akhir sebelum
atau pada 30 Jun 2022, VOP adalah tidak terpakai bagi projek
tersebut.

Berdasarkan rekod Jabatan Kerja Raya, sehingga pagi ini 6 Oktober 2022 sebanyak
91 perjanjian tambahan bagi VOP telah ditandatangani dan dianggarkan sebanyak RM4.08
juta pembayaran VOP telah dibuat kepada kontraktor. Pihak JKR menjangkakan jumlah dan
nilai perjanjian tambahan ini akan bertambah dari semasa ke semasa dan lebih banyak
kontraktor akan menerima manfaat daripada inisiatif ini.

Antara tindakan lain yang telah diambil oleh kerajaan untuk membantu kontraktor-
kontraktor kecil menangani masalah kenaikan kos bahan pembinaan adalah Kementerian
Kerja Raya melalui Jabatan Kerja Raya telah melaksanakan kajian terhadap Jadual Kadar
Harga yang dikhususkan kepada pelaksanaan projek kecil secara undi kontraktor G1 dan G2.

Kerajaan melalui Kementerian Kewangan telah mengeluarkan surat bertarikh 12
Julai 2021 bagi meluluskan penggunaan Jadual Kadar Kerja Kejuruteraan Awam dan
Bangunan Tahun 2021 yang berkuat kuasa mulai 1 Julai 2021 hingga 31 Disember 2022.
Pandangan daripada pemegang taruh telah diambil kira dan mengemas kini Jadual Kadar
Kerja yang akan digunakan bermula tahun 2023.

Selain itu juga, bagi membantu pertumbuhan ekonomi kontraktor kecil JKR juga
melaksanakan dasar pengagihan kerja kepada kontraktor Bumiputera G1 dan G2 dengan
memasukkan peruntukan di dalam dokumen tender iaitu petender yang disetuju terima
dikehendaki mengsubkontrakkan sebahagian daripada kerja-kerja kepada subkontraktor
bumiputera gred G1 dan G2 melalui wang peruntukan sementara yang diperuntukkan dalam
senarai kuantiti ataupun ringkasan tender.

Jumlah keseluruhan nilai kerja yang diperuntukkan di bawah Wang Peruntukan
Sementara adalah fleksibel tetapi nilai maksimum hendaklah tidak melebihi 15 peratus
daripada nilai kerja pembina. Sekian dan terima kasih.

Tuan Yang di-Pertua: Terima kasih. Yang Berhormat Tanjong Manis.

Tuan Haji Yusuf bin Abd Wahab [Tanjong Manis]: Terima kasih Yang Berhormat
Timbalan Menteri atas jawapan. Saya mengambil maklum terhadap inisiatif kerajaan seperti
yang telah dimaklumkan oleh Yang Berhormat Timbalan Menteri tadi. Saya yakin dan percaya
bahawa pihak kementerian dan kerajaan akan sentiasa mengambil berat tentang nasib
kontraktor-kontraktor kecil di negara kita. Saya juga dimaklumkan bahawa baru-baru ini pihak
MOF telah meluluskan peruntukan tambahan sebanyak RM130 juta bagi tujuan
penyenggaraan jalan Persekutuan di seluruh negara.

Sehubungan dengan itu, saya ingin mendapat sedikit penjelasan daripada Yang
Berhormat Timbalan Menteri berhubung kait dengan perkara di atas, adakah kontraktor-
kontraktor kecil menerima manfaat daripada peruntukan yang telah diluluskan tersebut?
Terima kasih.

Tuan Yang di-Pertua: Terima kasih.

Datuk Arthur Joseph Kurup: Terima kasih Ahli Yang Berhormat. Soalan yang

dibangkitkan oleh Ahli Yang Berhormat itu saya percaya berkaitan dengan kelulusan
