DR. 6.10.2022 11

the final award itu diperolehi oleh pihak penuntut terutama di Perancis dan di Sepanyol. Tuan
Yang di-Pertua, terima kasih.

Tuan Yang di-Pertua: Terima kasih. Yang Berhormat Beaufort.

Datuk Ignatius Darell Leiking [Penampang]: Tuan Yang di-Pertua.

Tuan Haji Ahmad bin Hassan [Papar]: Papar.

Datuk Ignatius Darell Leiking [Penampang]: Beri peluang nanti, Tuan Yang di-
Pertua.

Datuk Seri Panglima Hajah Azizah Binti Datuk Seri Panglima Haji Mohd Dun
[Beaufort]: Terima kasih saya ucapkan di atas jawapan yang diberikan oleh Yang Berhormat
Menteri dan juga saya ucapkan terima kasih kerana telah pun menubuhkan Jawatankuasa
Khas untuk meneliti segala isu-isu yang berkaitan dengan tuntutan-tuntutan yang
dikemukakan oleh mereka yang mendakwa mewakili Kesultanan Sulu terhadap kedaulatan
negara kita.

Tuan Yang di-Pertua, saya melihat bahawa ini adalah satu perkara yang amat-amat
penting sekali berkenaan dengan negara kita kerana ia adalah menjejaskan kedaulatan
negara kita, mempertikaikan kedaulatan negara kita. Oleh kerana itu saya ingin bertanya,
adakah pasukan khas ini telah bersikap proactive instead of reactive kepada apa yang
dilakukan oleh mereka yang mendakwa Kesultanan Sulu ini untuk meneliti tuntutan-tuntutan
mereka.

Apa yang kita inginkan ialah proactive action supaya sentiasa ke hadapan terdahulu
daripada mereka yang cuba melakukan sesuatu yang mempertikaikan kedaulatan negara
kita.

1040

Kedua, adakah kerajaan telah mengadakan perundingan dengan Kerajaan Filipina
untuk memastikan tuntutan-tuntutan seperti ini tidak akan dibuat lagi ataupun diulang lagi
oleh pihak-pihak yang mendakwa waris Sultan Sulu ini ataupun mana-mana pihak yang
berasal daripada negara Filipina. Terima kasih.

Tuan Yang di-Pertua: Terima kasih.

Dato Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua, terima kasih Yang Berhormat. Kerajaan menerusi Peguam Negara dan juga
jawatankuasa khas yang ditubuhkan itu telah memainkan peranan yang proaktif. Saya
memberi jaminan kepada Yang Berhormat, tiap-tiap perkara yang berlaku, kita teliti dan kita
lihat tetapi dalam keadaan yang ada sekarang ini, kita tidak boleh memberi penjelasan setiap
strategi dan tindakan kita kepada pihak umum kerana tindakan-tindakan kita itu adalah
berlandaskan supaya jangan diketahui oleh pihak lawan.

Itulah kenapanya sedikit sangat tetapi walau bagaimanapun, oleh kerana kita melihat
bahawa naratif yang dikeluarkan oleh pihak lawan kita di luar negara mengatakan begini dan
begitu, makanya kita telah bersetuju untuk menubuhkan jawatankuasa lagi di bawah
jawatankuasa khas ini untuk menangani masalah komunikasi ini dan jawatankuasa ini masih
mencari pihak-pihak komunikasi luar negara yang boleh dikatakan membantu kita. Sebabnya

Yang Berhormat, saya ingin perjelaskan satu perkara yang mungkin kurang difahami.
