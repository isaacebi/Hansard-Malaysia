DR. 6.10.2022 3

Dato’ Seri Mohamed Azmin bin Ali: Terima kasih Yang Berhormat Bukit Bendera.
Sekali lagi saya ingin menegaskan bahawa antara manfaat yang akan diperoleh oleh sektor-
sektor utama ekonomi Malaysia merangkumi perkara-perkara seperti berikut:

(i) akses pasaran berkeutamaan. Ketiga negara baharu iaitu Kanada,

Mexico dan Peru yang pada masa ini Malaysia tidak mempunyai
sebarang FTA dengan negara-negara yang berkenaan; dan

(ii) kita juga mendapat akses pasaran tambahan di negara anggota

CPTPP iaitu Australia, Brunei Darussalam, Chile, Jepun, New
Zealand, Singapore dan Vietnam.

Walaupun Malaysia telah mempunyai FTA dengan negara-negara tersebut, namun
akses pasaran yang ditawarkan di bawah perjanjian CPTPP ini adalah jauh lebih luas dan
komprehensif. Ini memberikan kelebihan kepada barangan eksport Malaysia ke negara-
negara tersebut memandangkan CPTPP menawarkan duti layanan berkeutamaan yang jauh
lebih baik berbanding dengan FTA yang sedia ada.

Persoalan Yang Berhormat adalah bagaimana SMEs ataupun PKMS dapat
memanfaatkan daripada perjanjian ini. Saya hendak tegaskan sekali lagi bahawa apabila kita
meratifikasikan perjanjian ini, ia tidak berhenti di sini. Malahan arahan telah dikeluarkan
kepada pegawai-pegawai MITI dan kementerian serta agensi yang berkaitan untuk terus
mengadakan libat urus dan dialog dengan stakeholders, pemegang taruh di dalam negara
sama ada syarikat besar ataupun syarikat SMEs supaya mereka memahami obligasi dan hak
serta manfaat-manfaat yang dapat diperoleh daripada perjanjian-perjanjian ini termasuk
RCEP dan juga CPTPP.

Libat urus ini akan berjalan dalam mulai bulan ini mengikut sektor-sektor tertentu
seperti sektor E&E, sektor farmaseutikal dan sektor pembinaan supaya pemain-pemain
tempatan dapat memahami manfaat yang boleh diperoleh daripada perjanjian-perjanjian ini.
Terima kasih Tuan Yang di-Pertua.

Datuk Seri Haji Mohd Salim Sharif [Jempol]: Terima kasih Tuan Yang di-Pertua.
Tadi Yang Berhormat Menteri ada sebut, selain dari Malaysia lapan lagi negara Australia,
Kanada, Jepun, Mexico, New Zealand, Singapura, Vietnam dan Peru telah meratifikasikan
CPTPP. Penyerahan instrumen ratifikasi |OR menyaksikan Malaysia menjadi negara
kesembilan Perjanjian Perdagangan Bebas (FTA) yang dimeterai pada 8 Mac 2018.

Saya hendak bertanya, sejauh manakah manfaat yang diperoleh daripada semua
sektor dalam negara menerusi CPTPP ini? Adakah insentif kementerian seperti mana Yang
Berhormat Menteri menjawab tadi persiapan daripada sektor perusahaan kecil dan
sederhana? Apakah mereka mampu bersaing dalam sektor kemasukan barang perkhidmatan
dan juga persaingan dalam soal segi kualiti dan harga. Ini juga memberi impak kepada
pengusaha PKS di Malaysia. Mohon Yang Berhormat Menteri untuk menjawab, terima kasih.

Dato’ Seri Mohamed Azmin bin Ali: Terima kasih Yang Berhormat Jempol. Saya
hendak menyatakan di sini bahawa beberapa pengecualian dan juga fleksibiliti berkaitan hak-
hak bumiputera dan juga pemain-pemain tempatan di bawah perjanjian CPTPP telah pun

diperoleh. Untuk makluman Yang Berhormat, semua negara anggota CPTPP tidak
