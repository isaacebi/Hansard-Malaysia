DR. 6.10.2022 49

PSV melibatkan pemandu teksi, pemandu e-hailing dan pemandu bas dan lesen vokasional
atau lesen GDL melibatkan pemandu kenderaan barangan.

Fasal 7 bertujuan meminda seksyen 57 [Akta 333] untuk mewajibkan semua
pemandu bas persiaran supaya lesen yang mempunyai lesen vokasional dan pindaan ini
bertujuan memastikan syarat mempunyai lesen vokasional oleh pemandu bas persiaran
adalah setara dengan peraturan yang ditetapkan kepada pemandu bas ekspres, bas henti-
henti dan juga bas pekerja.

Pindaan juga akan dilaksanakan kepada seksyen 57 bagi menurunkan had umur
individu mendapatkan lesen vokasional bagi kenderaan barangan menggunakan motosikal
daripada tidak kurang daripada 21 tahun kepada tidak kurang daripada 18 tahun. Pindaan
ini dilaksanakan selaras dengan keputusan Jemaah Menteri bertarikh 24 September 2021
berkenaan pengawalseliaan perkhidmatan kenderaan barangan menggunakan motosikal
termasuk yang menggunakan motosikal di bawah satu perniagaan penghantaran ataupun p-
hailing.

Untuk makluman semua, lesen vokasional adalah merupakan satu lesen memandu
yang diwajibkan kepada mana-mana individu yang hendak bekerja sebagai pemandu atau
penunggang dan juga kelindan sesuatu kenderaan perkhidmatan awam atau kenderaan
barangan. Peraturan semasa menetapkan had umur bagi individu mendapatkan lesen
vokasional bagi bekerja sebagai pemandu atau penunggang adalah 21 tahun.

Di kala ini, penggunaan motosikal sebagai satu kenderaan barangan telah semakin
meluas di kalangan masyarakat Malaysia, terutamanya dalam penghantaran barangan pos
dan makanan. Had umur bagi mendapatkan suatu Lesen Memandu Malaysia (LMM) bagi
kelas motosikal, sama ada kelas B atau B2 adalah 16 tahun. Ini bermakna mana-mana
individu yang telah berumur 16 tahun ke atas telah pun boleh memohon untuk mendapatkan
sesuatu LLM dan seterusnya menunggang motosikal dalam kelas berkenaan di atas jalan
raya.

Bagi mereka yang telah lulus semua ujian, akan diberikan satu lesen percubaan atau
P untuk tempoh dua tahun. Bagi individu terlibat setelah tempoh percubaan tamat, mereka
telah pun berumur 18 tahun ke atas. Ini bermakna individu terlibat telah pun kompeten untuk
memandu atau menunggang motosikal tersebut. Sekiranya had umur ini tidak diturunkan,
maka individu yang tergolong dalam had umur terbabit iaitu 18 hingga 20 tahun akan tidak
lagi dibenarkan bekerja sebagai penunggang motosikal sebagai kenderaan barangan dan
seterusnya mereka akan kehilangan pekerjaan dan sumber pendapatan mereka.

Fasal 8 bertujuan mewujudkan seksyen 63A baharu di dalam [Akta 333] bagi
mewujudkan punca kuasa dan mengesahkan di sisi undang-undang penggunaan peralatan
sistem penimbang semasa bergerak elektronik atau berkomputer (WIM) yang dipasang pada
mana-mana jalan untuk menyukat berat kenderaan motor yang sedang bergerak di atas jalan
secara automatik.

HSWIM adalah merupakan gabungan peralatan berasaskan sensor, kamera, sistem
atau algoritma komputer yang mencerap kehadiran identiti berat kenderaan yang sedang

bergerak di atas jalan raya. Beban tayar kenderaan motor berkenaan akan direkodkan
