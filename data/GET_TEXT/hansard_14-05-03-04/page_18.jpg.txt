DR. 6.10.2022 12

Walaupun ramai pihak media di luar negara yang boleh kita pakai tetapi kita kena
selidik dahulu menerusi intelligence report dan berbagai-bagai agensi kita untuk mengetahui
latar belakang tiap-tiap badan yang kita hendak pilih, hendak kita guna pakai supaya tidak
lah keadaan kita dikompromikan oleh pihak-pihak ini nanti.

Itulah kenapanya jarang terkeluar, jarang kita dedah kepada umum, Yang Berhormat.
Walau bagaimanapun, kita akan dedah juga nanti apabila semua perkara ini telah in place,
Yang Berhormat. Terima kasih.

Tuan Yang di-Pertua: Terima kasih. Yang Berhormat Kota Kinabalu, dia sudah
berdiri lama.

Datuk Ignatius Dorell Leiking [Penampang]: Tuan Yang di-Pertua, berikan
peluang juga kepada Penampang, Tuan Yang di-Pertua.

Tuan Yang di-Pertua: Kota Kinabalu dahulu tadi.

Datuk Ignatius Dorell Leiking [Penampang]: Penting ini untuk Sabah.

Tuan Chan Foong Hin [Kota Kinabalu]: Terima kasih Tuan Yang di-Pertua. Okey,
yang untuk isu tuntutan pewaris Sulu ini, sekarang sudah beralih menjadi satu isu tentang
kedaulatan negara kerana dua senator Filipina iaitu satu, nama dia Francis Tolentino dan
seorang lagi ialah Robinhood Padilla. Mereka telah mengatakan di Dewan mereka bahawa
mereka hendak memperbaharui tuntutan ke atas tanah air Sabah ini sebagai sebahagian
daripada Filipina.

So, mengikut isu tuntutan pewaris Sulu ini sudah menjadi isu kedaulatan negara.
Adakah kerajaan melalui Wisma Putra telah summon Duta Filipina untuk menghadap dan
menerangkan apakah pendirian rasmi Filipina terhadap Sabah ini untuk mengakui Sabah
sebagai sebahagian daripada Malaysia.

Kedua, adakah kerajaan memberikan komitmen supaya adakan satu sesi untuk
berdebat tentang isu ini untuk sama-sama semua Ahli Parlimen di Malaysia ini, kita
mempertahankan kedaulatan negara ini. Sekian, terima kasih.

Datuk Ignatius Dorell Leiking [Penampang]: Tuan Yang di-Pertua, just to add.
Minister, will you give me a chance? Dengan izin. Tambahan, tambahan. Thank you.

Tuan Yang di-Pertua: Yang Berhormat, maaf. Jawab soalan Yang Berhormat Kota
Kinabalu.

Dato Sri Dr. Haji Wan Junaidi bin Tuanku Jaafar: Terima kasih Tuan Yang di-
Pertua. Ingin saya tegaskan di sini Tuan Yang di-Pertua bahawa tuntutan ini tidak ada kena
mengena dengan soalan kedaulatan negara. Tuntutan daripada waris Sultan Sulu ini adalah
tuntutan peribadi kepada negara Malaysia sebagai menuntut daripada apa yang dikatakan
sewaan jajahan Sabah itu dahulu, bukan tuntutan untuk kena mengena dengan sovereignty
Sabah itu sendiri.

Walaupun kita mengetahui dan kita pantau apa yang berlaku di sana, reaksi daripada
pihak-pihak politik yang “menangguk di air keruh” di Filipina sekarang ini kerana tuntutan ini
memang tidak pernah digugurkan oleh pihak Filipina sebenarnya. Ada pada satu ketika
dahulu pada zaman Ramos, hendak digugurkan pun tidak menjadi digugurkan. Dikekalkan di

situ sebagai isu politik mereka.
