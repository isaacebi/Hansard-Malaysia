DR. 6.10.2022 72

Soalan saya, adakah sewaktu Ketua Pengarah memegang kuasa, penyalahgunaan
pakaian seragam JPJ berlaku dengan berleluasa sehingga Menteri perlu mengambil alih
tugas Ketua Pengarah.

Kedua, apakah jaminan Yang Berhormat Menteri bahawa sekiranya Menteri
diberikan kuasa kesalahan ini dapat dikurangkan berbanding semasa Ketua Pengarah
diberikan kuasa?

Tuan Yang di-Pertua, tadi Yang Berhormat ada sebut bahawa mereka perlu
menggantikan lesen vokasional kepada p-hailing. Ini bukan lesen GDL. Spesifikasi lesen ini
akan dimaklumkan kelak. Soalan saya bilakah maklumat lengkap mengenai lesen ini akan
diberikan? Apabila jaminan kerajaan bahawa lesen ini tidak akan membebankan mereka
yang terlibat dengan p-hailing?

Sebelum ini Persatuan Penghantar P-Hailing Malaysia (PENGHANTAR) ada
membuat 10 tuntutan kepada kementerian iaitu antaranya mengenai harga lantai untuk caj
penghantaran dan pengambilan pesanan dan masalah peta digital yang mempunyai jarak
berbeza dengan jarak sebenar.

Saya ingin mendapatkan kepastian daripada kementerian apakah status terkini
tuntutan-tuntutan tersebut dan adakah garis masa ditetapkan bagi menyelesaikan isu-isu
yang dibangkitkan? Mohon Yang Berhormat Menteri memberikan penjelasan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang

Berhormat Labuan. Seterusnya silakan Yang Berhormat Papar.

3.34 ptg.

Tuan Haji Ahmad bin Hassan [Papar]: Terima kasih Tuan Yang di-Pertua atas
peluang yang diberikan untuk saya berbahas mengenai dengan rang undang-undang ini.

Apa yang saya ingin nyatakan di sini ialah kita harus memberikan keutamaan kepada
pekerja-pekerja ini dan kita harus juga memberikan mereka ini satu guideline iaitu apa itu e-
hailing dan apa itu p-hailing. Ini kerana apa yang saya difahamkan ialah ada di antara mereka
ini membuat kerja dua-dua sekali. Ada buat p-hailing dan sekali juga ada membuat e-hailing.
Jadi, di sini ada sedikit kekeliruan.

Apa yang paling penting di sini ialah kelakuan mereka ini. Ada di antara mereka ini
menjalankan pada mereka, tugas-tugas yang dijalankan ini adalah tugas-tugas yang terbaik.
Akan tetapi, kepada orang luar, orang awam apabila mereka melihat apa yang terjadi seolah-
olah mereka ini jalan raya itu mereka yang punya. Mereka tidak peduli pengguna-pengguna
jalan raya yang lain. Jadi, kita sangat-sangat inginkan kerajaan memberikan peraturan yang
terbaik supaya mereka ini apabila mereka melanggar peraturan-peraturan jalan raya ini kita
akan bagi mereka satu pengajaran. Bukan ertinya pengajaran kita harus denda tetapi
pengajaran kita bagi amaran.

Selain daripada itu, saya ingin bertanya juga kepada kementerian apabila pemandu-
pemandu e-hailing atau p-hailing ini, cara mereka mengendalikan kenderaan mereka ini
seolah-olah mereka ini dikejar masa dan mereka mahu cepat sampai dan balik ke tempat

asal. Pada masa yang sama juga mereka akan dapat banyak trip.
