48 DR.24.11.2021

Nyatakan satu persatu senarai projek untuk dinilai oleh kami Ahli-ahli Parlimen.
Jawapan lisan yang diberikan kepada Yang Berhormat Labuan apabila beliau bertanya
berkenaan projek rundingan terus sewaktu tempoh darurat. Kementerian tidak langsung
memperincikan senarai projek atau pun jumlahnya. Jawapan yang diberikan adalah
agensi kerajaan dibenarkan untuk mempakejkan perolehan tahunan kepada pakej yang
lebih kecil untuk dilaksanakan secara sebut harga ataupun undian, berbanding tender.
Pertimbangan pengecualian kaedah perolehan secara runding terus dibuat berdasarkan
lima kriteria iaitu:

(i) melibatkan kesegeraan atau kepentingan awam;
(ii) bagi maksud penyeragaman barangan;

(iii) satu. punca bekalan perkhidmatan pembuatan pemegang
franchise;

(iv) melibatkan keselamatan strategik; dan
(v) kontrak dengan syarikat pembuat bumiputera.

Mungkin ada rakan-rakan sama ada di sini ataupun di sana berpendapat bahawa
projek rundingan secara terus ini tidak salah selagi mana ia nya mematuhi peraturan dan
undang-undang sedia ada. Akan tetapi adakah benar projek rundingan terus ini mengikuti
prosedur dan tatacara serta tujuannya seperti yang dijawab Yang Berhormat
kementerian? Saya akan ambil satu contoh projek, ini bagi rakyat negeri Sarawak perlu
tahu.

Di bawah Program Projek Jana Wibawa ataupun nama panjang ia, Program Jana
Ekonomi Pemerkasaan Kontraktor Bumiputera Berwibawa. Satu kontrak runding terus
telah dianugerahkan kepada syarikat Samling Resources Sdn. Berhad, bagi membina
Sarawak, Sabah Link Road ataupun Lawas Persimpangan Long Lopeng berjumlah
RM1.13 bilion.

Carian saya melalui SSM sama ada melalui nama syarikat ataupun nombor
pendaftaran tidak menunjukkan sebarang rekod. Akan tetapi saya menjumpai Samling
Eco Vest Sdn. Berhad yang merupakan syarikat usaha sama di antara Samling Resources
Sdn Bhd dan Eco Vest Berhad. Hasilnya, syarikat Samling Resources Sdn. Berhad ini
bukan lah syarikat bumiputera. Saya ada SSM nya di sini,

Tuan Pengerusi. Projek yang dikhususkan kepada bumiputera tetapi yang
diberikan projek secara rundingan terus, syarikat yang Lembaga Pengarahnya tiada
langsung melibatkan kaum bumiputera. Apakah tiada syarikat bumiputera di Sarawak
yang layak mendapatkan projek ini? Tuan Pengerusi, bukan satu rahsia lagi bahawa
syarikat ini didakwa ada kaitan dengan seorang pemimpin tertinggi Sarawak satu ketika
dahulu.

Bukan itu sahaja Tuan Pengerusi, minggu lalu sebuah anak syarikat tersenarai di
Bursa Malaysia, Kim Loon Corporation Berhad mengumumkan bahawa anak syarikat milik
penuh mereka telah diberikan kontrak bernilai RM780 juta oleh Samling Resources Sdn.
Berhad. Apakah projek yang berjaya diperoleh? Pelaksanaan kerja-kerja utama bagi
pembinaan dan penyelenggaraan Projek Pembinaan Rangkaian Jalan Sabah dan
Sarawak bagi Persimpangan Lawas-Long Lopeng.

Tuan Pengerusi, ini merupakan projek yang sama yang diberikan kepada syarikat Samling
secara runding terus oleh kerajaan, berjumlah RM1.13 bilion dan diberikan pula kepada
syarikat lain yang bukan juga bumiputera, berjumlah RM780 juta.

01500

Jadi persoalan dia Tuan Pengerusi, ke mana perginya baki RM350 juta ini? Jika
MOF sebagaimana dasarnya mengatakan bahawa projek berjumlah kecil, RM1.13 bilion
bukan satu jumlah yang kecil. Adakah ini syarikat kontraktor bumiputera? Saya sudah
sebutkan melalui carian SSM, bukan syarikat bumiputera. Adakah ini syarikat knhas G1
atau G2? Jawapan dia...

Tuan Mohamad bin Sabu [Kota Raja]: Hidup Melayu!
Tuan Pengerusi [Dato’ Mohd Rashid Hasnon]: Baik.
