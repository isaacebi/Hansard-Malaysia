82 DR.24.11.2021

Perladangan dan Komoditi iaitu seramai 14 orang yang telah mengambil bahagian. Ada
beberapa perkara yang bertindih. Jadi, insya-Allah saya akan menjawab dengan cara
keseluruhan. Ada juga soalan-soalan yang spesifik yang insya-Allahaakan kita beri
jawapan bertulis sekiranya tidak cukup masa. Saya rasa definitely tidak cukup masa.

So, saya ingin merangkumi. Saya ucapkan terima kasih kerana semua yang
berbahas pada hari ini menunjukkan minat dan menunjukkan betapa mereka risau
sekiranya kalau komoditi negara kita tidak diurus dengan baik, tidak dipasarkan dengan
baik, tidak dapat tingkatkan eksport dan ia akan mengurangkan hasil pendapatan negara.

01710

Jadi, Kementerian Komoditi ini ialah satu kementerian yang penting kerana ianya
menghasilkan pendapatan kepada negara dan untuk mendukung program pemulihan
ekonomi negara. Jadi, kami daripada kementerian ini memandang serius dan komited
untuk memastikan semua komoditi yang di bawah kementerian ini akan diusahakan untuk
meningkatkan pendapatan pada tahun-tahun yang akan datang.

Ini kita berbahas tentang Bajet 2022. Walaupun kementerian ini melihat bahawa
tidak ada peningkatan peruntukan pada tahun ini tetapi semua ahli mesyuarat ataupun
Ahli Dewan Rakyat kena faham bahawa kementerian ini is agency-driven ministry, dengan
izin. Jadi, banyak kegiatan dan juga usaha-usaha dilaksanakan oleh peringkat agensi.

Akan tetapi, kali ini kementerian memastikan bahawa ada satu sinergi yang lebih
mantap antara kementerian dan juga agensi-agensi ini, keenam-enam agensi yang ada
di bawah kementerian ini. Juga, kita hendak memastikan ada juga sinergi yang mantap
di antara intra-agency dan juga di antara inter-agency. Ini kerana ianya mereka harus
melihat bahawa ini adalah di bawah satu payung kementerian dan kita harus bekerjasama
untuk memastikan semua komoditi-komoditi di bawah kementerian ini akan dapat
meningkatkan segala usaha-usaha dari segi teknologi, daripada segi pasaran, daripada
segi imej, daripada segi kedudukan dan daripada segi menentang serangan-serangan.
Jadi, inilah pendirian kementerian dan pendekatan kementerian ketika ini.

Jadi, isu-isu yang dibawakan oleh Ahli Dewan Rakyat adalah mengenai isu anti
sawit, kempen anti sawit yang hanya diperuntukkan RM20 juta. Tahun lepas RM20 juta,
tahun ini RM20 juta dan tahun hadapan juga RM20 juta. Pihak kementerian tidak
mengatakan ia tidak cukup ataupun cukup. /nsya-Allah, pihak kementerian akan berusaha
sedaya upaya dengan wang yang kita ada ini untuk mengambil pendekatan baharu untuk
menangani isu sawit ini.

Sudah tentu kempen sawit ini— satu kes yang dibawa ke WTO iaitu DS, dia
panggil Dispute Settlement 600 yang mana kita telah menyaman EU untuk mengambil
tindakan kerana mendiskriminasikan sawit kita. Indonesia juga membuat langkah yang
sama. Cuma, Indonesia awal dan kita lewat sedikit.

Jadi, ketika ini, sudah ada pertemuan dan juga perbincangan melalui virtual dan
ianya kemungkinan dalam hujung Januari 2022 ada satu pendengaran yang mana, insya-
Allah, saya sendiri akan menghadirkan diri untuk memberikan pembentangan yang lebih
khusus dan lebih jelas tentang kedudukan industri sawit kita dalam negara ini.

Kebetulan semalam saya bertemu dengan ambassador EU yang telah berjumpa
dengan saya dan juga kakitangan kerajaan, MPIC, memberikan satu pendekatan yang
lebih lembut. Tidaklah sekerasnya seperti yang kita baca dalam berita dan dalam news
yang telah dikeluarkan. Jadi, pendekatan MPIC adalah untuk memastikan bahawa kita
engage dengan EU dan kita engage dengan USA daripada segi kempen anti sawit ini dan
juga force labor.

Jadi, kempen anti sawit ini, saya telah minta untuk bertemu dengan pihak EU pada
awal Januari untuk membentangkan kerana mungkin mereka tidak mendapat update yang
terkini daripada usaha-usaha kementerian untuk memastikan bahawa apa tanggapan-
tanggapan dan tuduhan-tuduhan yang telah diberikan oleh EU adalah perkara yang tidak
benar. Ini kerana banyak andaian-andaian yang diberikan oleh NGO-NGO hanya dengan
satu atau dua aduan dan mereka telah membuat satu rumusan yang sangat drastik
kepada industri sawit kita.

Oleh kerana itu, kita harus pergi untuk menjelaskan kepada mereka, mesti ada
satu engagement system yang mana kalau ada aduan, mesti divalidate dulu. Sudah
