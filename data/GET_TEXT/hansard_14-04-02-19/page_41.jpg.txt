DR.24.11.2021 31

12.05 tgh.

Datuk Seri Dr. Haji Dzulkefly bin Ahmad [Kuala Selangor]: Terima kasih Tuan
Pengerusi. Assalamualaikum warahmatullahi wabarakatuh.

Tuan Pengerusi: Waalaikumussalam.

Datuk Seri Dr. Haji Dzulkefly bin Ahmad [Kuala Selangor]: Tuan Pengerusi,
kita semua sedia maklum akan peranannya Kementerian Kewangan untuk akhirnya
mengurus dasar fiskal secara berhemat dan mengurus kewangan awam dengan cekap.
Tuan Pengerusi, saya sekadar untuk mengingatkan kita bahawa Bajet 2022 ini bersifat
bajet mengembang, sekali gus ia akan pasti meninggalkan kesan atas defisit fiskal yang
telah pun kita tahu mengunjurkan 6 peratus KDNK ataupun mungkin juga lebih daripada
itu.

Tuan Pengerusi, saya ingin membangkitkan atas kepala B.10 Butiran 020000 ini
akan strategi fiskal bagi menangani apa yang jelasnya adalah pengurangan pendapatan,
yang mana kita perhatikan dalam tinjauan fiskal anggaran hasil Kerajaan Persekutuan
2022 sudah pun diunjurkan pendapatan yang lebih rendah daripada yang asal, daripada
yang awal.

RM210 bilion ataupun bersamaan dengan 13.9 peratus KDNK dan ini adalah jauh
berbeza dengan pendapatan revenue ataupun dari tahun-tahun yang sebelumnya.
Dengan kata lain Tuan Pengerusi, kekurangan ini pasti akan menjejaskan kita dalam
persoalan pelaburan dan bagaimana untuk merancakkan kembali, memulihkan kembali
ekonomi.

Tambahan pula kalau kita perhatikan hutang-hutang kita yang sedang yang akan
matang. Seterusnya dalam tahun ke depan ini, Sekuriti Kerajaan Malaysia atau MGS,
MGIl, bil Perbendaharaan RM33 bilion dan juga sukuk perumahan kerajaan RM6 bilion
dan seterusnya.

Tuan Pengerusi, apa yang saya ingin bangkitkan ya dalam keadaan kita
menangani emolumen ataupun OPEX, gaji pencen yang terus membengkak kepada 49
peratus KDNK. Persoalan saya bagi Menteri Kewangan dan Kementerian Kewangan
adalah dalam hal Butiran 020000 ini adalah bagaimana untuk kita mengelakkan krisis
kewangan yang bakal akan menimpa kerajaan dan negara ini. Bersekali dengan itu juga,
saya ingin untuk bertanya akan apakah strategi pelaburan di atas kepala 030000 ya.

Kementerian Kewangan bertanggungjawab untuk mencerakinkan strategi ini yang
perlu diperdetailkan pelaburan atas kepala 0300 sebab pelaburan strategik yang
diperuntukkan sebanyak itu, apakah langkah-langkah dan detail sikit tentang perkara ini
perlu diperjelaskan oleh kementerian yang bertanggungjawab untuk bagaimana untuk
merancakkan pelaburan dan juga pertumbuhan.

Bersekali dengan itu Tuan Pengerusi ialah suntikan modal yang bakal dibuat
dalam tahun 2002 yang di atas Kepala Pembangunan P.10, 09000 itu yang diperuntukkan
dalam jumlah yang besar, RM13.5 bilion. Saya ingin tahu, apakah dan bagaimanakah
akan dirancang, dilaksana, pelaksananya, agensinya, sektornya dan pendetilan ataupun
informasi ataupun maklumat tentang perkara ini ia tidak dibutirkan dan saya mahu
diberikan penerangan akan perkara ini, bagaimana persoalan RM13.5 bilion akan dilabur
dan diharapkan akan dapat menyuntik apa yang dikatakan sebagai pump rambling itu
untuk merancakkan ekonomi dalam waktu pemulihan ini.

Satu lagi perkara yang mungkin juga saya ingin sentuh adalah persoalan ada di
bawah Kepala P.10 Pembangunan, juga 50000, kegiatan PPI atau PFI yang bakal
diterokai. Kita ingin tahu apakah akan di— berapakah jumlah yang akan terus dibuat ya
dalam keadaan kita sudah banyak memberikan guarantee ataupun government
guarantees, jaminan kerajaan dan mungkin sahaja ada yang default menjadi kontinjen
liabiliti.

01210

Jadi saya ingin tahu, apakah yang telah dilaksanakan PPI itu? Berapakah yang
dalam risiko untuk default dan menjadi contingent liability? Akhir sekali, Tuan Pengerusi
kalau diizinkan untuk saya mengangkat sedikit persoalan, melebarkan pendapatan sama
ada bawah Kepala/Butiran 060400 — Fi Agensi Lembaga Hasil Dalam Negeri ataupun juga
sekali gus untuk saya bangkitkan dari segi strategi fiskalnya di mana kita bercakap tentang
