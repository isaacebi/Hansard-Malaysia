DR.24.11.2021 13

Datuk Zakaria bin Mohd. Edris @ Tubau [Libaran]: Terima kasih Tuan Yang
di-Pertua, terima kasih Yang Berhormat Timbalan Menteri. Ya, memang benar bahawa
penglibatan golongan orang muda dan belia juga dalam bidang pertanian juga amat
digalakkan. Ini untuk memperkasakan lagi produktiviti industri makanan, sekali gus dapat
meningkatkan lagi hasil pengeluaran makanan negara.

Soalan saya Tuan Yang di-Pertua, minta Yang Berhormat Timbalan Menteri
jelaskan bagaimana kerajaan dapat memacu pembangunan industri pertanian dapat
diwujudkan dan peluang pekerjaan kepada golongan belia di kawasan luar bandar,
terutama di negeri Sabah. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Libaran. Sila Yang Berhormat Timbalan Menteri.

Dr. Nik Muhammad Zawawi bin Haji Salleh: Terima kasih kepada Yang
Berhormat Libaran. Sebagaimana Yang Berhormat menyebut, sememangnya salah satu
daripada agenda besar yang dipacu oleh pihak kerajaan iaitulah untuk kita memastikan
golongan luar bandar ini ada pekerjaan yang memberi satu jaminan kepada keluarganya.

Dalam waktu yang sama, mereka boleh menjana kekuatan bekalan makanan
negara untuk kita. Kalau kita perhatikan kepada bantuan-bantuan geran yang telah
dikeluarkan oleh pihak kerajaan, setiap tahun ia meningkat, termasuk di negeri Sabah.
Insya-Allah saya kira di negeri Sabah ini, pihak negeri Sabah akan dapat bersama-sama
dengan agenda kerajaan.

Satu berita yang baik baru-baru ini, apabila Lembaga Industri Nanas telah diterima
oleh masyarakat di Sabah. la adalah salah satu daripada industri pertanian yang berdaya
maju yang mampu mengeluarkan asnaf kepada kumpulan yang biasa. Ini ialah satu
program yang baik dan insya-Allah, pihak kerajaan tidak akan lupa kepada kawasan
Libaran, insya-Allah. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

[Soalan No. 7 — YB. Dato’ Seri Tiong King Sing (Bintulu) tidak hadir]

8. Puan Maria Chin binti Abdullah [Petaling Jaya] minta Menteri Pembangunan
Wanita, Keluarga dan Masyarakat menyatakan, adakah kementerian bersedia segerakan
pindaan undang-undang sedia ada untuk menjadikan ‘sexual grooming’ sebagai satu
jenayah di Malaysia bagi mengelakkan kanak-kanak dan remaja di bawah umur daripada
terus menjadi mangsa salah laku kegiatan terkutuk ini.

Puan Maria Chin binti Abdullah [Petaling Jaya]: Terima kasih Tuan Yang di-
Pertua. Soalan saya ialah nombor lapan. Saya minta maaf ya, soalan ini ada sedikit
perubahan yang mana sebenarnya saya hendak tanya, bolehkah pindaan dibuat supaya
mengadakan therapeutic intervention, dengan izin, untuk mengurangkan pesalah
berulang? Terima kasih.

Timbalan Yang di-Pertua [Dato’ Mohd Rashid Hasnon]: Sila. Menteri
Pembangunan Wanita, Keluarga dan Masyarakat atau Timbalannya menjawab.

Timbalan Menteri Pembangunan Wanita, Keluarga dan Masyarakat [Dato’
Hajah Siti Zailah binti Mohd Yusoff]: Terima kasih. Assalamualaikum warahmatullahi
wabarakatuh dan salam sejahtera. Terima kasih Tuan Yang di-Pertua dan terima kasih
Yang Berhormat Petaling Jaya atas soalan yang dikemukakan.

Oleh sebab soalan itu baru sahaja ada pindaan, jadi saya hanya menjawab dalam
data yang sedia ada. Di mana kita di bawah Kementerian Pembangunan Wanita, Keluarga
dan Masyarakat, kita berusaha dan mengambil serius terhadap semua isu yang berkaitan
dengan jenayah seksual terhadap kanak-kanak dan untuk memastikan supaya kanak-
kanak diberi perlindungan, terutama berdasarkan Akta Kanak-kanak 2001.

Begitu juga di bawah Akta Kesalahan Seksual Terhadap Kanak-kanak 2017 yang
telah digubal untuk memberi perlindungan yang lebih baik dan termasuk juga tentang
kepentingan dan kebajikan kanak-kanak bagi pencegahan yang berkesan bagi kesalahan-
kesalahan yang melibatkan seksual terhadap kanak-kanak. Jadi, kesalahan penyantunan
