DR.24.11.2021 35

supaya Yang Berhormat Paya Besar, selaku Timbalan Menteri Kewangan, pergi melawat
Pensiangan untuk melihat sendiri kalau di sebelah sana, sempadan Indonesia sana kita
akan lihat itu bahawa ada sebuah gunung palsu. Gunung palsu ini buatan daripada tong-
tong gas yang disubsidikan oleh Petronas. Apabila mereka telah dibawa ke sempadan,
mereka tidak dipulangkan balik ke Malaysia.

la telah pun dihumban, dibuang dalam tempat pembuangan sampah mungkin,
sudah menjadi bukit yang besar ya. Jadi, dari situ sahaja kita lihat betapanya usaha
kerajaan untuk memberikan harga subsidi kepada barang-barang ini sebenarnya banyak
dijual di seberang sempadan dan sudah tentulah sasaran mereka yang sepatutnya
mendapat tong gas ini bukanlah rakyat di luar sempadan Malaysia.

Jadi, saya minta supaya wang subsidi yang banyak dibelanjakan, saya ingat juga
manfaat kalau kita boleh mewujudkan di sempadan-sempadan Malaysia dengan
Indonesia, wujudkan Border Guards yang berfungsi — dengan adanya Border Guards ia
bermakna bahawa kita dapat memberikan pekerjaan kepada orang-orang tempatan. Beri
mereka pekerjaan dan sudah tentu mereka— orang kampung dia kenal terrain semua dan
kita latin mereka iaitu bahawa jangan benarkan penyeludupan ini berlaku sewenang-
wenangnya kerana ia merugikan kita.

Jadi saya akurlah, masa pun sudah tidak cukup. Cuma saya minta kepada
Timbalan Menteri Kewangan, pergilah ke Pensiangan, lihat sendiri. Kalau tidak percaya,
bawa saya sekali, kita pergi tengok, kita boleh melawat kawasan di sana. Sekian, terima
kasih.

Tuan Pengerusi: Terima kasih Yang Berhormat Padang Rengas. Yang
Berhormat Ledang, silakan.

12.27 tgh.

Tuan Syed Ibrahim bin Syed Noh [Ledang]: Terima kasih pada Tuan
Pengerusi. Assalamualaikum warahmatullahi wabarakatuh. Saya ingin membangkitkan
berkenaan dengan komitmen kewangan ataupun geran di bawah Butiran 990100 -
Malaysia Airports Holdings Berhad (MAHB).

Mengikut butiran tersebut menyebutkan pada 2021, RM180 juta telah
diperuntukkan. Akan tetapi pada Belanjawan 2022, RM55 juta sahaja. Minta Yang
Berhormat Menteri jelaskan perincian penurunan peruntukan lebih daripada RM100 juta
tersebut. Seterusnya, bagaimana peruntukan untuk bahagian ini diturunkan sedangkan
analisis pasaran menjangkakan unjuran yang membimbangkan bagi airport operator
sehingga tahun hadapan. Adakah Kementerian Kewangan mengunjurkan bahawa
lapangan terbang-lapangan terbang bawah MAHB akan sibuk? Justeru, lebih untung
tahun depan berbanding pada 2021.

Apakah pertimbangan kerajaan dalam menurunkan angka ini dalam keadaan
MAHB terpaksa mewujudkan Program Sukuk Wakalah sehingga nilai RM5 bilion bagi
mengurangkan impak kerugian yang terpaksa ditanggung? Apa implikasi kewangan
kepada MAHB terkait penurunan ini, sedangkan fakta menunjukkan bahawa MAHB
menanggung kos biaya operasi sejumlah RM140 juta untuk 39 buah lapangan terbang di
bawah rangkaiannya.

Adakah pemegang-pemegang saham MABB yang lain seperti Khazanah dan juga
Kumpulan Wang Persaraan akan menanggung suntikan modal yang lebih? Adakah
penurunan ini akan memberi kesan daripada aspek kewangan terhadap pembangunan
dan juga masa depan, terutamanya Lapangan Terbang Subang?

Saya ingin bertanya juga, adakah penurunan ini juga menjadi satu agenda untuk
menekan pihak MAHB supaya membuka ruang kepada pihak swasta untuk mengambil
alih pengoperasian lapangan terbang, terutamanya Lapangan Terbang Subang?

01230

Keduanya, Butiran 5000 - PPP/PFI. Saya minta kerajaan memperincikan unjuran
sebenar kos serta perbelanjaan yang telah digunakan bagi inisiatif 5G. DNB dijangka
membuat siri pinjaman MaD Bank- Deutsche Bank (Malaysia), serta menerbitkan sukuk
menjelang tahun hadapan yang keseluruhannya berjumlah RM8 bilion. DNB dijangka
membelanjakan antara RM16.5 bilion sehingga RM20 bilion selama 10 tahun untuk
