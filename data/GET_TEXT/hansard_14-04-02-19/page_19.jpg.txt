DR.24.11.2021 9

jumlahnya telah meningkat kepada 23,746,874 pokok. Maknanya dalam tempoh dua hari,
Tuan Yang di-Pertua ini telah meningkat sebanyak 177,083 pokok, inilah yang berlaku.

Jumlah spesies bernilai dalam empat kategori iaitu, critically endangered,
endangered, vulnerable and near threatened berdasarkan the International Union for
Conservation of Nature’s Red List of Threatened Species adalah sebanyak 6,451,142
pokok yang merangkumi 322 spesies. Jumlah pengguna aplikasi mudah alih sehingga 22
November adalah 4,139 orang.

Bagi jawapan yang kedua, KeTSA melalui Jabatan Perhutanan Semenanjung
Malaysia, Institut Penyelidikan Perhutanan Malaysia (FRIM), Jabatan Perhutanan Sabah,
Yayasan Hijau Malaysia, Jabatan Hutan Sarawak dan Jabatan Perhutanan negeri-negeri
di Semenanjung sedang melaksanakan pelbagai program untuk mempromosi kepada
orang awam Kempen Penanaman Penghijauan Malaysia ini dengan pelbagai program
yang dianjurkan melalui Webinar, program penanaman virtual, pertandingan video kreatif,
latihan penggunaan laman web dan juga mengadakan hebahan secara berterusan.
Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Sila Yang Berhormat Kuantan, soalan tambahan pertama.

Puan Hajah Fuziah binti Salleh [Kuantan]: Terima kasih Tuan Yang di-Pertua
dan Yang Berhormat Menteri, terima kasih. Saya memang berminat dengan program ini
kerana saya rasa ini satu program yang amat baik dan jumlah penanaman pokok juga
agak tinggi pencapaiannya iaitu 23 juta lebih kerana target ialah 100 juta dalam masa lima
tahun.

Namun saya lihat daripada data ini, adakah kemungkinan yang terlibat ialah
agensi NGO bukan individu? Ini kerana kalau individu jumlahnya hanya 4,139 yang
mendaftar dekat aplikasi. Apakah program yang dirancang, khususnya (specifically) yang
melibatkan individu-individu? Adakah Yang Berhormat Menteri bercadang mahu
melibatkan Pejabat-pejabat Ahli Parlimen kerana kita boleh bawa program ini ke akar umbi
dan individu kalau ada peruntukan supaya mereka memahami betapa pentingnya Projek
Penghijauan Malaysia ini. Terima kasih, Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Kuantan. Sila, Yang Berhormat Menteri satu minit.

Datuk Seri Takiyuddin bin Hassan: Terima kasih sahabat saya, Yang
Berhormat Kuantan. Satu pandangan yang cukup bernas dan cukup baik. Saya faham
beliau adalah seorang pencinta alam sekitar, Tuan Yang di-Pertua. Saya hendak
maklumkan kepada Dewan yang mulia ini bahawa memang saya akui ada agensi-agensi
dan juga NGO yang giat aktif dalam penanaman pokok mencapai 100 juta pokok ini tetapi
ada individu dalam laman web yang kita tertera ini. [Sambil membaca daripada telefon
bimbit]

Saya boleh bagi contoh, seorang yang bernama dengan izin, saya boleh sebut
nama orang-orang yang berjasa besar seperti Mr. Gan Chun Keat, yang telah menanam
347 pokok setakat ini, Mr. Afik Ashram sebanyak 244 pokok, Mr. Genius Abin 234 pokok,
Mr. Sylvester Lutar 213 pokok dan banyak rekod-rekod yang menunjukkan individu yang
berminat.

Jadi, cadangan Yang Berhormat Kuantan supaya saya extendkan kepada Pejabat
Ahli-ahli Parlimen ini merupakan satu cadangan yang baik. Insya-Allah saya akan
laksanakan dengan secepat mungkin. Terima kasih Yang Berhormat.

Tuan Sabri bin Azit [Jerai]: Jerai, Jerai.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Menteri. Soalan tambahan kedua, saya jemput Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Terima kasih kepada Yang Berhormat Menteri yang menjawab soalan daripada Yang
Berhormat Kuantan.

01040

Saya memang berminat dalam isu ini kerana apa saya nampak, negara kita
memang kurang pokok. Kita suka memotong pokok kerana banyak orang merayu kepada
