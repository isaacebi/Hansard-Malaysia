34 DR.24.11.2021

01220

Saya hendak mempersoalkan, adakah ini berkaitan dengan cukai jualan negeri
yang dikenakan oleh Sabah dan Sarawak kepada barangan petroleum? Adakah kerajaan
yang sekarang ini berpendapat bahawa kalau Sabah dan Sarawak sudah ada cukai jualan
negeri dan sumber pendapatan ini tidak payah disemak? Adakah ini maksudnya? Adakah
agenda ini diangkat masuk kepada Jawatankuasa MA63 untuk menyemak semula, untuk
pampasan, untuk penghapusan duti import dan duti eksais untuk barangan petroleum
untuk Sabah dan Sarawak ini?

Baru-baru ini rakan saya Yang Berhormat Sepanggar, dia telah disoal siasat oleh
pihak polis bagi dakwaan bahawa beliau telah membuat ucapan untuk menghasut agar
Sabah keluar dari Malaysia. Bagi saya, Yang Berhormat Sepanggar ini tidak melakukan
apa-apa hasutan pun. Beliau hanya memberikan amaran atau saranan agar hak sama
dikembalikan ke Sabah. Ini selaras dengan Perjanjian Malaysia 1963 yang ditandatangani
di London.

Masa itu, G.S Sundang yang merupakan salah seorang yang terlibat dengan
pembentukan Malaysia dan orang yang bertanggungjawab mendirikan Batu Sumpah di
Keningau dipetik berkata, dengan izin, “If the Malayan Government so persistently refuse
to tax warning, in later days, she will pay the heavy price for her disregard of democratic
principle. We will continue to recall with growing pertiners of the manner and
circumstances through which our rights to the sovereignty of this country and our rights of
self determination have been deprived of us when they were almost within our reach. Such
sentiment will certainly prevent the people of North Borneo from being reconcile to the
idea of being Malaysian citizen.”

So, G. S Sundang masa itu sudah pun buat amaran kepada Kerajaan
Persekutuan, dan saya rasa ini pun sama apa yang disarankan oleh Yang Berhormat
Sepanggar.

So, dengan begitu saya ada harapan yang besar supaya jumlah RM120 juta
dalam Butiran 021100 - Bayaran Pemansuhan Duti Import dan Eksais atas Barangan
Petroleum ke Negeri Sabah dan Sarawak ini disemak semula. Sekian, terima kasih.

Tuan Pengerusi: Terima kasih Yang Berhormat Kota Kinabalu. Sekarang Yang
Berhormat Padang Rengas, silakan.

12.22 tgh.

Dato’ Seri Mohamed Nazri bin Abdul Aziz [Padang Rengas]: Terima kasih
Tuan Pengerusi. Saya rujuk kepada 020500 - Subsidi dan Bantuan Tunai dan juga 040200
— Bayaran Ganti Pulang Balik dan Hapus Kira Kehilangan Barang-barang dan Wang
Kerajaan.

Tuan Pengerusi, saya telah ada menerima laporan iaitu bahawa di Kawasan
Parlimen kawan saya di Pensiangan, kalau kita pergi ke Pekan Nabawan dan juga Suk,
ini merupakan kawasan-kawasan pedalaman. Walaupun pedalaman tetapi ia diduduki
oleh rakyat negara Malaysia yang tinggal di sana.

Namun, walaupun ia merupakan kawasan pedalaman, kita banyak memahami
iaitu aktiviti mengeluarkan barang-barang Malaysia, terutamanya seperti tong gas
Petronas dan juga minyak sawit yang mendapat subsidi yang begitu besar di negara kita
telah pun diseludupkan ke Kalimantan Tengah kah, Kalimantan Utara tidak silap saya,
untuk dijual di sana dengan harga yang jauh lebih tinggi, disabitkan di Indonesia sudah
tentulah mereka tidak ada apa-apa subsidi tetapi subsidi harganya murah di Malaysia
kerana subsidi kerajaan.

Kita faham itu bahawa di kawasan-kawasan sempadan di sana memang banyak
jalan tikus. Walaupun ia merupakan jalan tikus tetapi ia digunakan oleh manusia. Jadi
kalau begitu, tidaklah menjadi masalah sebenarnya untuk kita memastikan supaya
barang-barang subsidi yang dilakukan oleh kerajaan, yang direndahkan harga oleh
kerajaan sepatutnya hanya boleh digunakan oleh rakyat Malaysia sahaja.

Maka, kalau bilion yang dibelanjakan, kalau kita pastikan iaitu keselamatan
sempadan kita ini bersungguh-sungguh, saya kira kita dapat menghalangkan barang-
barang ini daripada diseludupkan ke Kalimantan Utara. Kalau kita melawatlah, saya minta
