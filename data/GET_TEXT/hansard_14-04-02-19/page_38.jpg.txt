28 DR.24.11.2021

Kemudian, dibangkitkan juga oleh Yang Berhormat Bayan Baru tentang
SPANCO, yang juga saya bangkitkan. Menteri jawab kata ada tender tetapi bila ditanya
soalan-soalan susulan, tidak dijawab. Mengapa dan kepada syarikat mana belum dijawab.
Mengapa kepada syarikat SPANCO walaupun ia RM600 juta lebih tinggi daripada syarikat
kedua.

Soal SPANCO ini kontroversinya begitu lama dan keuntungan terlalu tinggi
mencecah berpuluh bilion kerana kontrak yang begitu lama, 15 tahun yang diberikan baru-
baru ini. Jadi, diluluskan umpamanya syarikat yang daripada kontrak yang kita faham,
SPANCO Sdn. Bhd RM4.6 bilion, Konsortium Naza-Berjaya RM39 bilion. Perbezaan
harga tawaran RM664 juta.

Jadi, perbezaan 16.77 peratus itu harus diberi penjelasan oleh Menteri
Kewangan. Saya harap jangan Menteri Kewangan ambil ringan hal-hal dibangkitkan.
Sekali lagi saya tegaskan, kalau tidak ada waktu mencukupi Menteri wajib menjawab
secara bertulis terutama isu-isu dasar dan pokok yang dibangkitkan yang melibatkan
wang yang begitu tinggi. Terima kasih.

Tuan Pengerusi: Terima kasih Yang Berhormat Port Dickson. Yang Berhormat
Alor Gajah dulu. Selepas itu, Yang Berhormat Bagan. Silakan Yang Berhormat Alor Gajah.

11.54 pg.

Datuk Seri Mohd Redzuan bin Md Yusof [Alor Gajah]: Terima kasih Tuan
Pengerusi. Bismillahi Rahmani Rahim. Saya ingin merujuk kepada Maksud B.10
Kementerian Kewangan Butiran 020000 — Strategi Fiskal dan Butiran 020200 — Cukai.
Saya ingin memberi gambaran ucapan Belanjawan Bajet 2022 di mana datangnya
pendapatan negara sebanyak RM322 bilion. Sebahagian besarnya datang daripada
cukai, lebih daripada 50 peratus dan hasil bukan cukai 18 ke 20 peratus dan pinjaman dan
penggunaan aset kerajaan lebih kurang 30 peratus.

Saya ingin menarik perhatian Kementerian Kewangan berkenaan cukai-cukai
yang akan membantu menambahkan pendapatan negara. Saya mencadangkan apabila
kita mahu melaksanakan dengan izin windfall tax. Kita kena semak semula syarikat mana
yang perlu dikenakan cukai. Hari itu disebutkan sebanyak 113 syarikat, senarai
Bloomberg yang akan menyumbang kepada dengan izin, windfall tax.

Saya hendak semak, Kementerian Kewangan menyemak dan mencadangkan
sekiranya syarikat-syarikat bertaraf perintis yang hari ini kita lihat memperoleh keuntungan
yang begitu besar. Menggunakan hasil barangan dari negara kita sendiri. Menambah
nilai. Diberi tahap perintis selama 12 tahun yang keuntungannya melebihi RM100 juta.
Tidak dikenakan cukai. Bukan itu sahaja, syarikat-syarikat yang bertaraf perintis ini apabila
dikenakan syarat telah gagal untuk menarik pelaburan yang lain untuk menggunakan
hasil-hasil yang ditambah nilai daripada hasil negara kita.

Saya hendak beri contoh umpamanya Lynas di Kuantan. Mereka telah
mempunyai keuntungan yang begitu besar. Walaupun ada tentangan daripada pihak-
pihak tertentu kerajaan membenarkan mereka beroperasi dengan syarat-syarat yang
ketat. Contohnya, mengadakan permanent disposal facility (PDF) dengan izin, untuk
memastikan kelangsungan pengoperasian itu tanpa melibatkan sisa-sisa yang boleh
mendatangkan satu situasi yang membimbangkan kepada rakyat tempatan.

Lanjutan dari itu, kalau kita lihat dengan kaedah birokrasi yang kita telah kenakan
itu tidak meyakinkan pelabur-pelabur lain untuk datang menyertai skim dalam sektor itu
sendiri. Contohnya, kalau dilihatkan syarikat besar Bosch dan Shin-Etsu yang sepatutnya
melabur di dalam negara kita. Oleh kerana kerenah birokrasi itu sendiri, kelewatan untuk
mengadakan PDF maka pendapatan negara ataupun pulangan daripada pelaburan itu
tidak dapat dinyatakan.

Jadinya kalau itu yang berlaku, contohnya syarikat Lynas tadi kerana gagal untuk
mempercepatkan pembangunan itu. Keyakinan kepada pelaburan asing, mereka
menangguhkan pelaburan itu. Jadi, satu skim untuk kita semakan dengan mengenakan
cukai sekiranya kita mahu melaksanakan windfall tax tadi.

Kalau tidak, mereka ini akan terus mendapat hasil negara kita dengan
meninggalkan sisa-sisa dan bukan itu sahaja, apa sahaja yang telah kita bangunkan hari
