DR.24.11.2021 69

bumiputera ini, saya percaya ia akan jadi satu perkara yang amat menyedihkan kerana
industri kayu ini ia berkait dengan juga industri kreatif. Kita tahu ramai anak-anak muda
sekarang ini terlibat dan minat dengan industri kreatif.

Seterusnya Tuan Pengerusi ialah tentang Butiran 030600 - IMPAC. IMPAC ini
adalah satu institusi yang untuk membantu industri ataupun komoditi ini menarik minat
anak-anak muda untuk terlibat aktif di dalam industri ini. Kita hendak pastikan tidak ada
lagi ataupun berkurangnya, kita boleh ambil kurang pekerja-pekerja asing. Kita ambil
ramai pekerja-pekerja tempat. Jadi, IMPAC satu institusi yang pada saya penting untuk
kita memberikan tumpuan.

Jadi saya lihat peruntukan yang diberikan amat sedikit, RM1.5 juta. Walhal, saya
percaya dalam keadaan sekarang ini kita boleh rancakkan lagi IMPAC ini, institusi
komoditi ini untuk menarik ramai lagi anak-anak muda untuk terlibat secara aktif. Apakah
strategi kementerian itu ada perubahan ke arah memperkasakan IMPAC ini?

Seterusnya Tuan Pengerusi ialah berkait tentang Butiran 030500 - IPG. Saya
melihat dalam buku belanjawan ini, RM180 juta diperuntukkan. Kita tahu Insentif
Pengeluaran Getah ini akan diberikan kepada mereka yang terkesan dengan musim
tengkujuh dan mereka ini merupakan pekebun kecil yang mesti kita bagi dukungan. Cuma
saya ingin tanya kementerian, apakah di sana terdapat satu strategi yang lain, iaitu bukan
sekadar kita memberikan bantuan sewaktu musim tengkujuh, tetapi ada strategi misalnya
untuk menambahkan lagi hasil pertanian mereka.

Misalnya kalau berlaku musim tengkujuh, mereka boleh venture ataupun
membuat perkara-perkara yang lain yang boleh menambahkan lagi pendapatan. Misalnya
di Kedah dulu ada orang tanam cendawan yang boleh menjana pendapatan tambahan
sewaktu musim tengkujuh. Jadi saya ingin tanya kementerian, apakah ini dirancakkan
lagi? Bukan sekadar kita bagi insentif ataupun IPG ini, tetapi kita juga beri dorongan
kepada mereka untuk menambah pendapatan dengan cara yang lain.

Akhirnya Tuan Pengerusi ialah berkait tentang - kita tengok bajet atau
pembangunan ya. Perkara 11101 - MPOB. Dahulunya RM14 juta kita peruntukkan,
sekarang ini untuk tahun depan kita peruntukkan RM39 juta. Jadi, berlaku peningkatan
yang agak signifikan. Saya ingin tanya, apakah perincian program pembangunan ini untuk
MPOB kerana kita tahu sekarang harga sawit tengah meningkat. Jadi saya percaya
dengan peningkatan itu tentunya membantu industri sawit, tetapi kenapa peruntukan yang
banyak ini disediakan? Apakah rasionalnya? Kita juga ingin tanya kepada kementerian,
ada Butiran 94000. Apakah projek berimpak tinggi perusahaan, perladangan dan komoditi
yang diperuntukkan sebanyak RM10 juta? Terima kasih Tuan Pengerusi.

Tuan Pengerusi: Terima kasih Yang Berhormat Hang Tuah Jaya. Silakan Yang
Berhormat Kuala Krai.

4.08 ptg.

Tuan Abdul Latiff bin Abdul Rahman [Kuala Krai]: Bismillahi Rahmani Rahim.
Assalamualaikum warahmatullahi wabarakatuh.

Tuan Pengerusi: Waalaikumussalam.

Tuan Abdul Latiff bin Abdul Rahman [Kuala Krai]: Terima kasih Tuan
Pengerusi. Saya ingin menyentuh maksud B.20, Butiran 030500 - IPG. Ada banyak
penurunan daripada RM300 juta kepada RM180 juta. Saya mencadangkan kerajaan perlu
meneruskan pembayaran Insentif Pengeluaran Getah (IPG) kepada tahap tertinggi
walaupun berlaku kenaikan harga getah global. Ini adalah usaha berterusan oleh kerajaan
bagi membantu golongan penoreh dan juga pekebun kecil ini.

Walaupun harga getah telah meningkat, saya difahamkan kepada RM3.50,
RM3.80 sekilogram, saya cadangkan pihak kerajaan tetap meneruskan bayaran IPG
sekurang-kurang RMO.50 sekilogram khususnya di musim tengkujuh ini kerana walaupun
harga getah naik, tetapi jika dikira dengan jumlah hari yang boleh para penoreh ini boleh
menoreh getah, hanya sekitar seminggu sahaja sebulan. Saya dimaklumkan dalam bulan
November ini sahaja, hanya sekitar bawah daripada tujuh hari mereka dapat menoreh.

Isu yang kedua Tuan Pengerusi ialah maksud P.20, Butiran 11101 - Lembaga
Minyak Sawit Malaysia (MPOB). Terlebih dahulu saya ingin kepastian apakah moto
