DR.24.11.2021 65

Tuan Pengerusi [Dato' Mohd Rashid Hasnon]: Baik, terima kasih. Sila duduk,
sila duduk. Biar Yang Berhormat Menteri jawab.

Tuan Karupaiya a/l Mutusami [Padang Serai]: Yang Berhormat Menteri, Yang
Berhormat Menteri, minta laluan. Yang Berhormat Menteri, Padang Serai.

Dato’ Haji Che Abdullah bin Mat Nawi [Tumpat]: Saya juga seperti Yang
Berhormat Bagan, menyokong tambahan kepada mana-mana kaum, cuma ia mesti
berasaskan kepada perkiraan, tidak semata-mata main sentimen perkauman untuk cuba
bangkitkan masalah perkauman dan sebagainya.

Tuan Karupaiya a/l Mutusami [Padang Serai]: Masa habis, masa habis.

Tuan Pengerusi [Dato' Mohd Rashid Hasnon]: Yang Berhormat Tumpat,
duduk. Yang Berhormat Tumpat, duduk.

Tuan Karupaiya a/l Mutusami [Padang Serai]: Yang Berhormat Menteri, minta
laluan Padang Serai.

Datuk Seri Utama Tengku Zafrul bin Tengku Abdul Aziz: Saya hendak jawab
Yang Berhormat Penampang tadi mengenai formula. Selepas itu, saya kembali kepada
Yang Berhormat Padang Serai. Merujuk kepada persoalan Yang Berhormat Penampang
tadi mengenai formula untuk Perkara 112D, mengikut Perlembagaan ia adalah
berdasarkan keperluan kerajaan...

Tuan Mohamad bin Sabu [Kota Raja]: Yang Berhormat Menteri Kewangan, bila
duit hendak cukup. Bila kita bagi duit pada Kelantan, negeri miskin, dia beli Mercedes.
Bilakah rakyat hendak dapat? [Dewan ketawa]

Datuk Seri Utama Tengku Zafrul bin Tengku Abdul Aziz: [Ketawa] Okey, Yang
Berhormat Penampang, sorry banyak yang mengganggu. Keperluan kerajaan bagi
menyediakan perkhidmatan kepada rakyat dan pada masa sama mengambil kira
kemampuan kewangan. Jadi, kita akan usahakan ini, Yang Berhormat. Kita akan
berunding dengan Kerajaan Negeri Sabah dan Negeri Sarawak seperti yang telah kita beri
jaminan pada hari ini dan semasa dasar. Kita akan beri update lah kepada Yang
Berhormat semua mengenai perbincangan kita dengan Kerajaan Negeri Sabah dan
Sarawak, Yang Berhormat.

Datuk Mohd Azis bin Jamman [Sepanggar]: Yang Berhormat Menteri. Yang
Berhormat Menteri. Rundingan terus Janawi Bawah...

Datuk Seri Utama Tengku Zafrul bin Tengku Abdul Aziz: Saya belum habis
jawab yang lain dahulu, Janawi Bawah kejap lagi. Soalan you yang lambat, banyak lagi
yang bertanya dulu sebelum ini.

Tuan Pengerusi [Dato' Mohd Rashid Hasnon]: Yang Berhormat Menteri, kalau
tidak sempat, boleh buat jawapan bertulis, Yang Berhormat.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Beaufort pun belum dijawab lagi.

Datuk Seri Utama Tengku Zafrul bin Tengku Abdul Aziz: Banyak soalan.
Tuan Karupaiya a/l Mutusami [Padang Serai]: Padang Serai...

Datuk Seri Utama Tengku Zafrul bin Tengku Abdul Aziz: Banyak soalan. Ada
wang yang tidak dituntut pun ada soalan tadi. Ini Yang Berhormat Tebrau, saya nampak
ada di sini.

Tuan Noor Amin bin Ahmad [Kangar]: Bagi sampai pukul 4 lah, Tuan
Pengerusi.

Datuk Seri Utama Tengku Zafrul bin Tengku Abdul Aziz: Yang Berhormat
Tebrau telah bertanyakan tentang pengurusan wang tidak dituntut (WTD) ini.

Untuk makluman, sehingga 31 Oktober 2021 terdapat RM12.8 bilion jumlah
serahan diterima dan RM2.6 bilion jumlah bayaran balik serta RM2.4 bilion jumlah
dikreditkan sebagai hasil.

Jadi, bagi memastikan orang ramai mendapat maklumat mengenai baki wang
tidak dituntut, pelaksanaan semakan WTD ini secara dalam talian melalui e-GUMIS telah
