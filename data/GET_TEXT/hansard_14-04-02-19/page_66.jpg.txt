56 DR.24.11.2021

Datuk Seri Mohd Redzuan bin Md Yusof [Alor Gajah]: Dengan izin, Yang
Berhormat Menteri. Cuma saya hendak mencadangkan kalau kita lihat ada syarikat-
syarikat yang bertaraf perintis atau pioneer status, dengan izin yang telah menggunakan
hasil daripada negara ini untuk menambah nilai dan mereka dilepaskan cukai selama 12
tahun. Pulangan daripada pelaburan itu tidak mendatangkan faedah yang tinggi
contohnya kalau disebutkan tadi Lynas mendapat 12 tahun tax exemption. Mereka ini
mendapat manfaat lebih daripada RM100 juta. Jadi, sarana saya untuk menambahkan
lagi, syarikat-syarikat ini disemak semula.

Datuk Seri Utama Tengku Zafrul bin Tengku Abdul Aziz: Hendak tambahkan
lagi?

Datuk Seri Mohd Redzuan bin Md Yusof [Alor Gajah]: Kita impose. Kalau kita
hendak melaksanakan, kita rangkumkan mereka dalam kelompok yang 113 ini. Terima
kasih.

Datuk Seri Utama Tengku Zafrul bin Tengku Abdul Aziz: Yang Berhormat Alor
Gajah, betul apa Yang Berhormat Alor Gajah kata tadi. Sekiranya syarikat ini menikmati
insentif cukai sebagai contoh taraf ‘perintis’ dengan pengecualian cukai pendapatan
sepenuhnya, maka cukai makmur tersebut tidak akan dikenakanlah kepada syarikat
tersebut. Akan tetapi cadangan Yang Berhormat supaya kita kenakan- ini akan ada impak
kepada pelaburan kita.

Hasil daripada cukai makmur ini akan dibelanjakan sebenarnya hanya untuk
menyokong inisiatif kerajaan dalam memperkukuhkan kedudukan kesihatan awam,
negara dan memelihara kesejahteraan rakyat terutamanya bagi mereka yang amat
terjejas disebabkan pandemik COVID-19...

Datuk Seri Mohd Redzuan bin Md Yusof [Alor Gajah]: Bukannya semua yang
taraf perintis itu. Strategik sektor yang dinampakkan tidak menguntungkan kerajaan
mengambil peluang dengan kerakusan untuk membuat keuntungan tanpa mengambil kira
contohnya efek kepada negara kita sendiri.

01530

Jadi contohnya, kalau syarikat seperti yang disebutkan tadi tidak membawa
pelaburan asing seperti yang diunjurkan atau tidak memberi peluang pekerjaan yang
lebih, some form of penalty dengan izin, must be imposed to review balik dia punya tax
incentive. Terima kasih.

Tuan Pengerusi: Terima kasih Yang Berhormat.

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat. Saya akan memperhalusi cadangan tadi. Ada impak positif dan negatif, kita
akan adakan sesi libat urus juga dengan mereka semua. Ada satu lagi soalan yang
dibangkitkan oleh Yang Berhormat...

Datuk Rozman bin Isli [Labuan]: Yang Berhormat Menteri.
Tuan Pengerusi [Dato’ Mohd Rashid Hasnon]: Yang Berhormat Labuan.
Datuk Rozman bin Isli [Labuan]: Labuan.

Datuk Seri Utama Tengku Zafrul bin Tengku Abdul Aziz: Ya, Yang Berhormat
Labuan, silakan.

Datuk Rozman bin Isli [Labuan]: Okey, terima kasih. Saya memang cuba
hendak dapatkan slot tadi tetapi tak dapat. Jadi, saya ada tiga isu yang berkaitan dengan
Labuan Financial Services Authority (FSA). Sekejap sahaja.

Berdasarkan laporan tahun 2019 dan 2020 serta statistik bulanan yang
dikeluarkan oleh Labuan FSA, semenjak MOF memperkenalkan sistem percukaian
baharu di Labuan, lebih 2,000 syarikat yang berdaftar di bawah Labuan FSA telah tutup
atau berpindah ke pusat kawasan pesisir pantai yang lain. Pada masa yang sama juga,
purata bulanan pendaftaran syarikat yang baharu adalah lebih rendah dari purata bulanan
syarikat yang tutup. Ini menyebabkan penurunan pendapatan ketara kepada syarikat-
syarikat perkhidmatan seperti trust company dan juga LFSA sendiri, tiada pertumbuhan
perniagaan dan sektor perkhidmatan kewangan, malah pertumbuhan negatif semenjak
tahun 2019.
