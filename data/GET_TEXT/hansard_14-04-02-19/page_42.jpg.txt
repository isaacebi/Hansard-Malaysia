32 DR.24.11.2021

mengembangkan ataupun memulakan cukai makmur yang menyaksikan baru ini
bagaimana pasaran bertindak ganas menentang cubaan itu.

Dalam keadaan kita punya keupayaan, Tuan Pengerusi untuk mendapatkan apa
yang diistilankan sebagai wang yang keluar dalam bentuknya capital flight, dalam ertinya
tax avoidance yang mungkin legal tetapi tidak bermoral. la bukan tax evasion yang illegal
mengenai Pandora Papers, di manakah daripada segi ini pihak LHDN ataupun Bank
Negara Malaysia untuk memulakan tindakan atas perkara ini.

Semoga kita dapat melebar dan meningkatkan pendapatan kita. Andainya ia
dibawa kembali untuk dilaburkan di negara ini ataupun dengan sekali gus jumlah yang
RM1.8 trilion itu adalah jumlah yang besar. Perkara ini saya yakin dari segi Kementerian
Kewangan wajar memberikan penumpuan dan investigation sama ada bentuk forensik
ataupun apa jua yang lain yang diperlukan, Tuan Pengerusi. Terima kasih atas peluang
ini.

Tuan Pengerusi: Terima kasih Yang Berhormat Kuala Selangor. Kita ada 50
minit, maka kalau kita patuhi lima minit itu, Yang Berhormat-Yang Berhormat berikut 10
orang boleh berbahas sebelum pukul 1, ya. Saya umumkan Yang Berhormat Beaufort,
diikuti oleh Yang Berhormat-Yang Berhormat berikut, Yang Berhormat Kota Kinabalu,
Yang Berhormat Padang Rengas, Yang Berhormat Ledang, Yang Berhormat Tebrau,
Yang Berhormat Kubang Pasu, Yang Berhormat Kinabatangan, Yang Berhormat Tuaran,
Yang Berhormat Jerai dan akhir sekali Yang Berhormat Jelutong sebelum pukul 1, insya-
Allah.

Sekarang, Yang Berhormat Beaufort. Dipersilakan.

12.12 tgh.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Terima kasih, Tuan Pengerusi. Saya terus ke Butiran 030100 — Syarikat
Pelaburan Kerajaan dan Butiran 030300 — Pelaburan Strategik. Saya ingin tahu apakah
pelan cadangan kementerian dalam butiran ini, dalam bidang manakah yang diutamakan
untuk pelaburan.

Dalam usaha pelaburan ini, adakah kementerian menggunakan khidmat nasihat
pakar luaran untuk membuat pelaburan ini? Di mana? Jangka panjang atau jangka
pendek? Setakat ini adakah kerajaan mendapat keuntungan atau mengalami kerugian
daripada pelaburan yang dibuat? Berapa bilangan syarikat yang mendapat keuntungan
setakat ini? Apakah jenis imbuhan yang diberikan ataupun diterima oleh penasihat yang
terlibat dalam memberi nasihat kepada kerajaan.

Saya ingin tahu, sama ada terdapat pakar-pakar dalam negara, dalam kerajaan
yang berupaya untuk memberikan khidmat nasihat dan membantu kerajaan dalam
membuat pelaburan yang strategik dan membawa keuntungan kepada negara. Saya juga
ingin tahu dalam masa pandemik ini terutamanya, apakah syarikat-syarikat pelaburan ini
telah membuat CSR untuk rakyat Malaysia yang terjejas dan amat memerlukan.

Butiran 040400 — Perbendaharaan Malaysia Sabah. Saya mohon penjelasan
daripada kementerian, apakah fokus peruntukan butiran ini dan bagaimana ianya
dilaksanakan? Adakah ianya melalui kerajaan negeri atau agensi-agensi dalam negeri?
Siapakah kumpulan sasar penerima peruntukan ini? Berapakah bilangan yang terlibat?

Butiran 050300 — Pengurusan Teknologi Maklumat. Apakah sistem teknologi
maklumat yang telah dibangunkan oleh kementerian? Sejauh manakah keberkesanan
teknologi maklumat yang telah dibangunkan ini, adakah ianya memuaskan dan memenuhi
keperluan semasa kementerian dalam dunia digitalisasi ini?

Butiran 090000 — Pelbagai Suntikan Modal. Apakah maksud dan tujuan butiran
ini? Saya mohon bertanya kepada kementerian untuk menyatakan berapa banyak kah
suntikan modal diberikan kepada negeri Sabah atau syarikat-syarikat yang ada di negeri
Sabah?

Tuan Pengerusi, seperti mana yang kita tahu bahawa sekarang ini kita berada
dalam keadaan pandemik dan satu industri yang amat terjejas oleh COVID-19 ini ialah
industri penerbangan yang terjejas teruk di seluruh dunia termasuklah_ syarikat
penerbangan kita sendiri iaitu MAS. Adakah kerajaan akan memberikan suntikan modal
