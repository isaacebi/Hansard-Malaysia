54 DR.24.11.2021

Datuk Seri Utama Tengku Zafrul bin Tengku Abdul Aziz: ...Dengan itu, jelas
Sabah dan Sarawak meraih lebih manfaat di bawah kerajaan daripada apa yang
dijanjikan. Jadi, perkara ini telah diperkukuhkan lagi dengan pengumuman sebanyak
RM500 juta tambahan semasa kita menggulung peringkat dasar tadi.

Datuk Seri Panglima Wilfred Madius Tangau [Tuaran]: Terima kasih Yang
Berhormat Menteri. Saya ingin bertanya sama ada peruntukan untuk pembangunan itu
juga termasuk peruntukan yang diberikan secara pinjaman. Sebagai contoh di Sabah,
peruntukan untuk menaiktarafkan Pelabuhan Sepanggar dengan RM2 bilion lebih iaitu
dalam bentuk pinjaman. Jadi kalau dalam bentuk pinjaman, adakah itu dikira sebagai
peruntukan pembangunan ataupun tidak? Ini kerana, kerajaan negeri kena membayar
balik atau macam mana?

Tuan Pengerusi [Dato’ Mohd Rashid Hasnon]: Terima kasih.
Tuan Chan Foong Hin [Kota Kinabalu]: Yang Berhormat Menteri, boleh tanya?
Datuk Seri Utama Tengku Zafrul bin Tengku Abdul Aziz: Okey silakan.

Tuan Chan Foong Hin [Kota Kinabalu]: Tadi yang mengatakan peruntukan
tambahan yang diumumkan semasa menggulung itu RM500 juta untuk Sabah dan
Sarawak, adakah ia diagihkan RM250 per negeri dan apakah jenis program atau projek
yang akan dilangsungkan?

Datuk Seri Utama Tengku Zafrul bin Tengku Abdul Aziz: Terima kasih. Kita
bahagikan RM250 juta pada Sabah dan RM250 juta pada Sarawak. Kita telah memberikan
perincian dalam penggulungan dasar tetapi mungkin saya boleh menjawab dahulu soalan
sebelum ini daripada Yang Berhormat Tuaran tadi.

Peruntukan pembangunan tersebut Yang Berhormat termasuk juga pinjaman
Yang Berhormat. Daripada segi the break down ataupun pecahan tadi, kita ada pinjaman
yang mikro pada Sabah dan Sarawak yang kadar faedahnya kosong peratus dan juga ada
untuk projek-projek kecil untuk di Sabah dan Sarawak. Silakan Yang Berhormat
Penampang...

Datuk Seri Panglima Wilfred Madius Tangau [Tuaran]: Kalau boleh saya ingin
menambah soalan.

Datuk Seri Utama Tengku Zafrul bin Tengku Abdul Aziz: Yang Berhormat
Penampang.

Tuan Pengerusi [Dato’ Mohd Rashid Hasnon]: Yang Berhormat Tuaran.

Datuk Seri Panglima Wilfred Madius Tangau [Tuaran]: Boleh saya tambah
dahulu. Daripada RM65 bilion itu, berapakah yang dalam bentuk pinjaman dan berapakah
daripada segi geran?

Datuk Seri Utama Tengku Zafrul bin Tengku Abdul Aziz: Okey.

Tuan Pengerusi [Dato’ Mohd Rashid Hasnon]: Sila Yang Berhormat
Penampang.

Datuk Seri Utama Tengku Zafrul bin Tengku Abdul Aziz: Yang Berhormat
Penampang.

Datuk Ignatius Darell Leiking [Penampang]: Terima kasih Tuan Pengerusi,
Yang Berhormat Menteri. Berkaitan dengan isu peruntukan ini. Bolehkah minta penjelasan
daripada Yang Berhormat Menteri dengan sumbangan-sumbangan ini, berapa banyakah
kutipan hasil yang dikutip oleh Kerajaan Persekutuan dari Sabah? Terima kasih.

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat Penampang. Saya tidak ada data itu di tangan saya tetapi saya akan jawab
secara bertulis Yang Berhormat.

Datuk Ignatius Dorell Leiking [Penampang]: Akan dijawab secara bertulis kan?

Datuk Seri Utama Tengku Zafrul bin Tengku Abdul Aziz: Ya kepada Yang
Berhormat.

Datuk Ignatius Dorell Leiking [Penampang]: Okey, terima kasih.
