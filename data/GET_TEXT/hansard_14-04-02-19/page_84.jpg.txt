74 DR.24.11.2021

Butiran 020100 — Kemajuan Industri Komoditi. Dengan peruntukan yang ada itu
apakah perancangan penggunaan teknologi terkini dan penghasilan produk berasaskan
komoditi bernilai tambah tinggi knusus bagi minyak sawit? Seterusnya Butiran 020200 —
Lembaga Kenaf dan Tembakau Negara (LKTN). Saya ingin bertanyakan beberapa
persoalan berkenaan Lembaga Kenaf dan Tembakau.

Pertama, sejauh manakah industri tembakau mampu bertahan dalam negara kita
pada dekad ini dan masa akan datang? Kedua, apakah fungsi kenaf telah berjaya
menggantikan tembakau dalam masa terdekat ini seperti pernah diuar-uarkan sebelum
ini?

01630

Ketiga, apakah perancangan kementerian untuk memperhebatkan industri kenaf
yang amat berpotensi menjadi sumber pendapatan yang lumayan kepada para
pengusaha?

Seterusnya, Butiran 020500 — Lembaga Lada Malaysia (MPB). Jika dilihat kepada
Bajet 2022, jumlah yang diperuntukkan adalah sebanyak RM21 juta iaitu jumlah yang
sama pada tahun ini.

Soalan saya yang pertama, Lembaga Lada Malaysia yakni MPB menjangka harga
lada akan meningkat secara berperingkat bermula 2021 berikutan harga lada telah
mengalami penurunan pada 2016 dan 2017 serta berterusan hingga 2020. Apakah,
unjuran harga lada pada tahun 2022?

Kedua, jika harga lada meningkat, apakah peruntukkan RM21 juta sudah
termasuk inisiatif dan program yang akan dilaksanakan bagi menarik lebih ramai anak
muda terlibat dalam industri ini?

Ketiga, setakat maklumat September 2020, Malaysia telah mengimport lada
mewakili 53.7 peratus dari Vietnam daripada jumlah keseluruhan import lada Malaysia.
Soalan saya, adakah kementerian merancang untuk mengurangkan kebergantungan
terhadap lada import? Apakah peluang-peluang yang telah diberi kepada pengusaha-
pengusaha tempatan dalam memasarkan lada tempatan kerana fungsi Lembaga Lada
Malaysia ialah memaju, membangun dan mengawal selia industri lada menerusi
penggalakan penanaman, peningkatan penyelidikan, pengeluaran serta pemasaran
industri lada.

Seterusnya, saya ingin untuk menyebut dari Butiran 030500 — Insentif
Pengeluaran Getah (IPG). Soalan saya, apakah beza Insentif Pengeluaran Getah dengan
Butiran 040100 — Program Peningkatan Produktiviti Getah?

Kedua, mengapa peruntukkannya dikurangkan dari RM300 juta kepada RM180
juta? Adakah peruntukkan RM180 juta itu sudah mencukupi?

Ketiga, adakah bekalan getah pada waktu ini sudah mencukupi bagi menampung
industri getah yang masih rancak walaupun ekonomi global masih belum pulih
sepenuhnya?

Keempat, apakah kementerian akan membuat penyelidikan jangka panjang bagi
memastikan industri getah negara kekal relevan merangkumi beberapa teknologi penting
dalam sektor barangan getah? Pengeluaran getah asli merosot 33.5 peratus kepada
23,013 tan pada April 2021 berbanding 34,616 tan pada April 2020 menurut Jabatan
Perangkaan Malaysia. Pengurangan stok ini turut dipengaruhi oleh faktor di peringkat
penawaran. Justeru, stok sedia ada juga digunakan bagi menampung pengurangan
pengeluaran itu. Penurunan ini berikutan kebimbangan mengenai pasaran getah di
peringkat global.

Soalan saya, apakah perancangan kementerian untuk jangka masa panjang bagi
menangani masalah ketidaktentuan harga getah bagi memastikan pendapatan rakyat
yang terlibat dalam sektor ini menjadi stabil. Terima kasih Tuan Pengerusi.

Tuan Pengerusi: Terima kasih Yang Berhormat Dungun. Seterusnya Yang
Berhormat Seputeh. Silakan.
