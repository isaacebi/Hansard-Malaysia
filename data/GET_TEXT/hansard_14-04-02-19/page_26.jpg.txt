16 DR.24.11.2021

Garis Panduan Permohonan Pertukaran Pegawai Perkhidmatan Pendidikan di sekolah
dan kolej vokasional untuk memastikan urusan pertukaran PPP dapat dilaksanakan
dengan lebih teratur dan berkesan.

Untuk makluman Ahli Yang Berhormat, berdasarkan garis panduan tersebut, KPM
telah menetapkan tiga prinsip asas pertukaran iaitu:

(i) kekosongan jawatan;
(ii) keperluan opsyen serta kepentingan; dan
(iii) keperluan perkhidmatan.

KPM turut membuat penambahbaikan dalam garis panduan_ tersebut.
Penambahbaikan adalah seperti berikut:

(i) permohonan dibuka sepanjang tahun;

(ii) tempoh sah permohonan adalah satu tahun dari tarikh
permohonan;

(iii) permohonan dalam talian dibuka kepada semua kumpulan
PPP; dan

(iv) kelulusan pertukaran dilaksanakan sepanjang tahun bagi
penyandang jawatan Pengetua, Guru Besar, Penolong Kanan,
Guru Kanan Mata Pelajaran dan Guru Tingkatan 6.

Kelulusan pertukaran bagi PPP yang lain dilaksanakan mengikut sesi penggal
persekolahan. Keutamaan pertimbangan kelulusan pertukaran juga kepada PPP yang
telah berkhidmat sekurang-kurangnya lima tahun di negeri semasa bagi negeri-negeri di
Semenanjung atau sekurang-kurangnya tiga tahun di negeri semasa bagi Sarawak,
Sabah dan Wilayah Persekutuan Labuan.

Sekiranya tiada kekosongan jawatan dan keperluan opsyen bagi permohonan
pertukaran PPP ke negeri yang dimohon, pertimbangan pertukaran akan diberikan
kepada negeri pilihan kedua atau ketiga pemohon serta kepada negeri yang berdekatan.
KPM sentiasa komited untuk memastikan kebajikan guru diberi keutamaan tanpa
menjejaskan kepentingan perkhidmatan pendidikan. Terima kasih.

Tuan Haji Wan Hassan bin Mohd Ramli [Dungun]: Terima kasih Yang
Berhormat Timbalan Menteri atas jawapan yang telah diberikan. Terdapat rungutan yang
disuarakan oleh guru-guru bahawa kelulusan permohonan pertukaran tempat berkhidmat
terutamanya kepada yang telah lama berkhidmat di Sabah dan Sarawak dibuat tanpa
mengikut kekananan yakini seniority, dengan izin Tuan Yang di-Pertua.

Ada guru yang tempoh pengalaman berkhidmat yang belum mencukupi sehingga
lima tahun telah diberi kelulusan bertukar sedangkan yang telah berkhidmat lebih dari lima
tahun belum mendapat bertukar walaupun permohonan telah dibuat. Pohon penjelasan.

Dato’ Dr. Mah Hang Soon: Terima kasih Ahli Yang Berhormat Dungun.
Sepertimana yang saya terangkan tadi, memang betul, benar bahawa tempoh
perkhidmatan susunan guru diambil kira dalam hal ini. Namun, KPM di sini ingin saya
menegaskan sekali lagi bahawa prinsip asas pertukaran guru adalah berdasarkan kepada
kekosongan jawatan dan keperluan opsyen di sesebuah negeri atau daerah yang
dimohon.

01110

Kepentingan dan keperluan perkhidmatan juga diambil kira dalam menguruskan
pertukaran guru terutamanya bagi guru yang mengajar mata pelajaran khusus atau
memerlukan kelayakan khas. Bagi isu yang diutarakan tadi, pertimbangan kelulusan bagi
permohonan pertukaran ke negeri yang dimohon adalah tertakluk kepada kekosongan
perjawatan dan keperluan opsyen.

Sebagai contoh, pemohon yang telah berkhidmat lima tahun dan tiga tahun
memohon ke negeri yang tiada kekosongan perjawatan seperti negeri Kelantan dan
Terengganu. Jadi, tidak dapat dipertimbangkan kelulusan permohonan_ tersebut
berbanding dengan permohonan yang sama ke negeri yang ada kekosongan perjawatan
