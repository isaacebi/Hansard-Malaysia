64 DR.24.11.2021

Tuan Lim Guan Eng [Bagan]: Tahun depan ialah enam?
Datuk Seri Utama Tengku Zafrul bin Tengku Abdul Aziz: Enam peratus.

Tuan Lim Guan Eng [Bagan]: Memandangkan bahawa telah diturunkan dan tadi
telah banyak Ahli Parlimen sebut tentang tambahan peruntukan untuk Sabah dan
Sarawak. Sekiranya itu, yang saya telah cadangkan sebelum ini iaitu RM500 juta untuk
Sabah, RM500 juta untuk Sarawak, RM500 juta untuk kaum Bumi dan RM500 juta untuk
bukan Bumi. Dia hanya tambah kira-kira 0.1 peratus. Bolehkah ini dipertimbangkan
supaya kita dapat membantu mereka yang ketinggalan dan juga mereka yang
menghadapi masalah?

Pada masa yang sama juga bertindak adil dalam belanjawan kepada semua
rakyat Malaysia supaya kita boleh menjaga semua tanpa kira kaum, agama dan latar
belakang. Sekian, terima kasih.

Datuk Seri Utama Tengku Zafrul bin Tengku Abdul Aziz: Terima kasih Yang
Berhormat Bagan. Seperti yang disebut tadi oleh Yang Berhormat Bagan, sebenarnya
cadangan yang telah dibangkitkan kita dapat tingkatkan sebanyak RM500 juta itu datang
daripada pihak Yang Berhormat Bagan dan rakan-rakan Yang Berhormat yang lain. Akan
tetapi buat masa ini kita rasa ini mencukupi buat masa ini akan tetapi kalau perlu dinaikkan
kita akan berbincang dan memperhalusi dan akan mempertimbangkan permohonan dan
cadangan Yang Berhormat Bagan. Terima kasih.

Dato’ Haji Che Abdullah bin Mat Nawi [Tumpat]: Tumpat minta laluan, Tumpat.

Datuk Seri Utama Tengku Zafrul bin Tengku Abdul Aziz: Yang Berhormat
Tumpat, silakan.

Dato’ Haji Che Abdullah bin Mat Nawi [Tumpat]: Ya, saya tadi minta laluan
untuk saya bertanyakan Yang Berhormat Bagan tadi masa ucapan Yang Berhormat
Bagan tadi yang memohon ataupun mencadangkan supaya ditingkatkan peruntukan
RM500 juta untuk Bumiputera, RM500 juta untuk non-bumi. Persoalan saya, sebelum
dipertimbangkan oleh kerajaan, apakah asas perkiraan yang dibuat oleh Yang Berhormat
Bagan, RM500 juta untuk Bumiputera, berapa ramai Bumiputera yang ada. RM500 juta
untuk bukan non-bumiputera berapa ramai non-bumiputera yang ada. Berapa ramai
bumiputera yang miskin, berapa ramai non-bumiputera yang miskin supaya ia benar-
benar memberi keadilan, bukan A campur B dibahagikan dengan dua untuk menunjukkan
keadilan. Itu persoalan saya dan saya pohon penjelasan daripada kementerian.

Tuan Pengerusi [Dato’ Mohd Rashid Hasnon]: Terima kasih Yang Berhormat
Tumpat.

Tuan Lim Guan Eng [Bagan]: Ya, saya tidak ada halangan sekiranya tambah
kepada bumi RM1 bilion, tambah kepada bukan bumi RM500 juta, itu tidak ada masalah.

Dato’ Haji Che Abdullah bin Mat Nawi [Tumpat]: No, yang penting pun...

Tuan Lim Guan Eng [Bagan]: Apa yang penting ialah kita tidak menentang apa
yang diperuntukkan kepada kaum bumi.

01550

Dato’ Haji Che Abdullah bin Mat Nawi [Tumpat]: Tuan Pengerusi, saya pun
tidak ada masalah daripada segi peruntukan tambahan kepada mana-mana kaum.

Tuan Lim Guan Eng [Bagan]: Apa yang kita mahu untuk semua rakyat di
Malaysia. So, saya harap Yang Berhormat Tumpat, janganlah main perkauman
ekstremisme di sini.

Dato’ Haji Che Abdullah bin Mat Nawi [Tumpat]: Bukan, bukan itu maksud saya
tetapi setiap cadangan mesti berasaskan kepada perkiraan.

Tuan Lim Guan Eng [Bagan]: Oleh sebab beliau selalu suka mainkan
perkauman dan ekstremisme untuk mengelirukan rakyat.

Dato’ Haji Che Abdullah bin Mat Nawi [Tumpat]: Mesti berasaskan kepada
perkiraan, tidak semata-mata sebut untuk memainkan sentimen perkauman.

Tuan Lim Guan Eng [Bagan]: So, sekali lagi saya sebut, tambah lebih untuk
rakyat, kita tidak jadi masalah. Terima kasih.
