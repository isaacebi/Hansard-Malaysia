DR.24.11.2021 5

01020

Jadi, mengenai tindakan yang akan diambil terhadap guru yang enggan ataupun
antivaksin ini, ia akan berpandukan kepada arahan yang telah dan akan dikeluarkan oleh
JPA. Terima kasih.

Dr. Maszlee bin Malik [Simpang Renggam]: [Bangun]

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri.

Tuan Ahmad Fadhli bin Shaari [Pasir Mas]: Pasir Mas.
Dr. Maszlee bin Malik [Simpang Renggam]: Tuan Yang di-Pertua...
Dato’ Haji Salim Sharif [Jempol]: Jempol, Jempol. Jempol dahulu bangun.

Timbalan Yang di-Pertua [Dato’ Mohd Rashid Hasnon]: Soalan tambahan
kedua saya bagi kepada orang Sabah, Sarawak. Yang Berhormat Kota Samarahan.

Dato’ Haji Salim Sharif [Jempol]: Yang ketiga.

Puan Rubiah binti Wang [Kota Samarahan]: Okey, terima kasih Tuan
Pengerusi. Soalan tambahan soalan saya ialah, isu kekurangan guru untuk negeri
Sarawak masih lagi belum diatasi sepenuhnya. Kita mengucapkan ribuan terima kasih
kepada kementerian yang telah pun berusaha untuk membuat pengambilan sebanyak 18
ribu orang guru untuk berkhidmat di Sarawak.

Jadi, saya ingin hendak mohon penjelasan daripada Yang Berhormat Timbalan
Menteri, status pengambilan guru berkenaan dan berapakah dari sudut statistik
pengambilannya dari negeri Sarawak sendiri? Terima kasih.

Dato’ Dr. Mah Hang Soon: Terima kasih Yang Berhormat Kota Samarahan.
Untuk makluman Ahli Yang Berhormat, proses pengambilan guru one-off yang
dibangkitkan sebentar tadi, sedang berlangsung dan urusan ini dijangka selesai pada
bulan Disember 2021. Pecahan dan statistik mengenai calon yang akan diambil akan saya
salurkan kepada Ahli Yang Berhormat Kota Samarahan. Terima kasih.

Dato’ Haji Salim Sharif [Jempol]: Jempol satu lagi. Sedikit sahaja.

Timbalan Yang di-Pertua [Dato’ Mohd Rashid Hasnon]: Terima kasih. Saya
bagi Semenanjung satu lagi soalan, sila Yang Berhormat Jempol.

Dato’ Haji Salim Sharif [Jempol]: Ha! Terima kasih. Terima kasih Tuan Yang di-
Pertua yang baik hati, yang bijaksana kerana memberi peluang.

Saya difahamkan terdapat banyak faktor menyebabkan seorang guru itu mahu
bertukar ke sekolah baharu. Selain daripada kes ‘guru duka lara’, guru yang mengajar di
pedalaman juga banyak membuat permohonan. Ini mungkin kerana rumah guru tidak
diuruskan dengan baik, bekalan air dan api tidak ada, pencapaian internet tidak ada. Ini
salah satu isu yang cukup- dan yang keduanya merujuk kepada Elaun Khas- lokasi,
kesusahan. Kadar elaun tersebut sudah 13 tahun, tidak dikaji.

Jadi, apakah kadar yang baharu yang diguna pakai melalui bajet yang akan
datang? Soalan saya, apakah perancangan jangka panjang kementerian untuk
meminimumkan isu permohonan tukar guru yang mengajar di luar bandar? Adakah guru
ini diambil dari pedalaman sendiri? Oleh sebab pedalaman dia mengajar- kampung dia
sendiri. Jadi tidak ada isu guru yang mungkin ia susah ataupun mohon pertukaran. Jadi,
mohon Yang Berhormat Timbalan Menteri untuk menjawab dua soalan saya itu.

Dato’ Dr. Mah Hang Soon: Terima kasih Ahli Yang Berhormat Jempol. Dua
soalan yang saya kira sangat prihatin terhadap kebajikan guru. Pertama mengenai Elaun
Khas. Elaun Khas itu jawapannya akan saya salurkan kemudian. Mengenai pengambilan
guru, atau calon guru, calon yang kita ambil dari penempatan yang tertentu lebih
memudahkan guru tersebut lebih rela untuk memberikan perkhidmatan di tempat-tempat
asal mereka.

Itu adalah salah satu daripada faktor-faktor yang telah kita ambil kira. Sebagai
contoh, untuk Orang Asli kita sentiasa menggalakkan mereka untuk menjadi guru.
Daripada pihak kementerian, kita sentiasa berusaha untuk melaksanakan yang terbaik
