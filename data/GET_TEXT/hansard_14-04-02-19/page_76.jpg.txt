66 DR.24.11.2021

mula dilaksanakan pada 1 Januari. Setakat 31 Oktober, seramai 3.1 juta orang telah
mendaftar dan 11.6 juta orang telah melawat sistem ini. Silakan, Yang Berhormat. Soalan
terakhir dan...

Tuan Karupaiya a/l Mutusami [Padang Serai]: Terima kasih Yang Berhormat
Menteri. Saya cuma tanya tentang tentera sahaja. Elaun Pingat Jasa Malaysia, saya ingin
bertanya bahawa elaun Pingat Jasa Malaysia masih belum diperoleh untuk tahun ini dan
ini melibatkan 121,816 orang veteran dan hak mereka diabaikan begitu sahaja. Saya
mohon penjelasan daripada pihak Kementerian Kewangan mengenai isu ini. Pemberian
elaun ini hanya melibatkan kos RM61 juta sahaja.

Ini adalah untuk menghargai jasa veteran yang berkorban nyawa untuk negara.
Semasa Yang Berhormat Kota Raja menjadi Menteri Pertahanan dan Yang Berhormat
Bagan menjadi Menteri Kewangan, dapat. Akan tetapi sekarang tidak dapat, saya hairan.
Mohon jawab, Yang Berhormat Menteri.

Datuk Seri Utama Tengku Zafrul bin Tengku Abdul Aziz: Terima kasih. Ini tidak
ada dalam butiran di Kementerian Kewangan. Kita akan berbincang dengan Kementerian
Pertahanan. Itu. sahajalah daripada saya pada petang ini. Assalamualaikum
warahmatullahi wabarakatuh.

Tuan Pengerusi [Dato' Mohd Rashid Hasnon]: Baik, terima kasih.
Tuan Sim Tze Tzin [Bayan Baru]: Yang Berhormat Menteri, tentang Vellfire...
Tuan Syed Ibrahim bin Syed Noh [Ledang]: Yang Berhormat Menteri...

Tuan Pengerusi [Dato' Mohd Rashid Hasnon]: Terima kasih Yang Berhormat
Menteri Kewangan atas jawapan itu.

Masalahnya ialah bahawa wang sejumlah RM15,946,434,600 untuk Kepala B.10,
B.11; dan B.12 Anggaran Perbelanjaan Mengurus 2022 jadi sebahagian daripada Jadual
hendaklah disetujukan.

[Masalah dikemuka bagi diputuskan, dan disetujukan]
[Kepala B.10, B.11 dan B.12 diperintahkan jadi sebahagian daripada Jadual]

Tuan Pengerusi [Dato' Mohd Rashid Hasnon]: Masalahnya ialah bahawa
perbelanjaan di bawah Kepala P.10 dan P.70 Anggaran Perbelanjaan Pembangunan
2022 hendaklah diluluskan.

[Masalah dikemuka bagi diputuskan, dan disetujukan]

[Kepala P.10 dan P.70 diluluskan jadi sebahagian daripada Anggaran
Perbelanjaan]

Kepala B.20 [Jadual]-
Kepala P.20 [Anggaran Pembangunan 2022] -

Tuan Pengerusi [Dato' Mohd Rashid Hasnon]: Kepala Bekalan B.20, dan
Kepala Pembangunan P.20 di bawah Kementerian Perusahaan Perladangan dan
Komoditi terbuka untuk di bahas sekarang. Ahli-ahli Yang Berhormat, saya ada 14 senarai
nama. Saya sebut:

(i) Yang Berhormat Tebrau;
ii) Yang Berhormat Hang Tuah Jaya;
iii) Yang Berhormat Kuala Krai;

iv) Yang Berhormat Beruas;

vi) Yang Berhormat Pokok Sena;

(
(
(
(v) Yang Berhormat Kemaman;
(
(vii) Yang Berhormat Dungun;

(

viii) | Yang Berhormat Seputeh;
