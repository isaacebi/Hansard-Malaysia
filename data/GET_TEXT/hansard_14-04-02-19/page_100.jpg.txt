90 DR.24.11.2021

5.46 ptg.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh dan selamat petang. Terima kasih kepada Tuan Pengerusi.
Saya terus kepada Butiran 020000 — Bekalan Makanan Negara. Soalan saya adalah bagi
melancarkan rantaian bekalan makanan, kementerian telah menggerakkan program
Pasar Segar Terkawal (PST) yang kini beroperasi di 144 lokasi seluruh negara. Apakah
keberkesanan program Pasar Segar Terkawal (PST) ini dan apakah aspek pemasaran
dalam talian turut diperluaskan ke kementerian secara sepenuhnya dalam memastikan
penggunaan aplikasi dapat dimanfaatkan oleh lebih ramai pengusaha.

Seterusnya, adakah Dasar Sekuriti Negara yang telah diperkenalkan oleh
Jawatankuasa Kabinet mengenai jaminan makanan, sudah memastikan perancangan
dapat dilaksanakan. Apakah status semasa kedudukan bekalan makanan utama yang lain
seperti daging, ikan, sayur-sayuran dan buah-buahan. Ini kerana kepentingan bekalan
adalah sangat mustahak, memastikan bahawa permintaan mencukupi dengan bekalan
yang ada. Jika tidak, akan berlaku masalah inflasi.

Seterusnya Butiran 020100 — Industri Padi dan Beras. Soalan saya adalah
mengapa jumlah peruntukan untuk industri ini dikurangkan daripada RM63,092,400
kepada RM59,343,000 memandangkan kementerian dalam perancangan untuk
meningkatkan se/f-sufficient level (SSL) beras kepada 73.80 peratus pada tahun depan.

Adakah peruntukan ini sudah mencukupi? Adakah negara kita sudah berada
dalam landasan yang tepat menuju ke sasaran 73.40 peratus pada waktu ini. Adakah
peruntukan ini sudah termasuk usaha peningkatan daripada segi subsidi input dan output
bagi memberi manfaat kepada anggaran 300,000 pesawah.

Butiran 020300 — Pertanian. Pertamanya, mengapakah peruntukan diturunkan
kepada RM180,942,300 pada tahun 2022? Kedua, apakah perancangan kementerian
bagi membantu sebilangan kecil petani yang masih lagi tidak menggunakan teknologi
secara sepenuhnya dalam menjalankan kerja pertanian mereka?

Ketiga, apakah perancangan kementerian untuk mengutamakan penggunaan
makanan ternakan tempatan bagi memastikan harga produk daging terus menjadi stabil
di pasaran tempatan? Keempat, adakah kementerian sudah melakukan pemeriksaan
yang teliti bagi memastikan petani-petani mendapat pelbagai jenis subsidi seperti subsidi
benih atau subsidi baja dan mengelakkan ketirisan?

Butiran 020600 — Perkhidmatan Kuarantin dan Pemeriksaan Malaysia (MAQIS).
Pertama, adakah tahap pemeriksaan di MAQIS sudah dipertingkatkan secara maksimum
bagi mengelakkan isu daging beku yang tidak halal berulang lagi? Kedua, adakah
peruntukan sebanyak RM30,350,000 sudah mencukupi bagi memastikan tata kelola
dalam kuarantin dan pemeriksaan di MAQIS sudah mencapai standard antarabangsa?

01750

Seterusnya, Butiran 030100 — Lembaga Pemasaran Pertanian Persekutuan
(FAMA). Pertama, bagaimanakah pelan strategik jangka masa panjang oleh FAMA dalam
menghapuskan penggunaan orang tengah dalam urusan jual beli hasil pertanian? Kedua,
bagaimanakah FAMA memanfaatkan teknologi bagi membantu pemasaran_hasil
pertanian di kalangan petani? Ketiga, FAMA memainkan peranan menemukan usahawan
dengan pengeluar tempatan melalui Program Ladang Kontrak bagi memastikan hasil
pertanian dapat dijual. Apakah keberkesanan Program Ladang Kontrak ini dalam
menjamin bekalan makanan? Terima kasih Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Dungun. Sekarang saya jemput Yang Berhormat Alor Setar.

5.51 ptg.

Tuan Chan Ming Kai [Alor Setar]: Terima kasih Tuan Pengerusi. Saya cuma
ingin sentuh tiga perkara. Pertama, perkara Kepala B.21 Butiran 020100 — Industri Padi
dan Beras. Tuan Pengerusi, beras merupakan satu jenis perniagaan yang strategik.
Walaupun kita tidak menguntungkan tetapi untuk menjamin bekalan tersebut, maka kita
terpaksa usahakan. Akan tetapi di sini kita faham, petani dan pesawah minta naikkan
