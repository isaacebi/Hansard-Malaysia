DR.24.11.2021 91

harga supaya menampung kos tetapi pada waktu yang sama, kita risau juga harga padi
kalau naik, harga beras pun juga naik.

Maka, dalam keadaan yang kontroversi ini, ada perkara yang boleh kita tambah
baik tanpa mewujudkan kontroversi. Contohnya, di bawah Industri Padi dan Beras. Saya
hendak tanya kementerian, berapa makmal, /ab ujian yang kita sedia ada dan kakitangan
yang sedia ada untuk menyelesaikan proses ujian tersebut? Kita sering kali menghadapi
masalah benih padi ini kerana khususnya di Kedah yang banyak memerlukan varieti
MR297 ini.

Varieti ini beza, ia makan masa satu bulan untuk rehat, bukan seperti biasa 14
hari. Akan tetapi dalam proses yang sebelum ini, selepas dapat ambil sampel sampai ke
makmal, seharusnya 14 hari tetapi ditangguhkan lagi, tambah lagi satu bulan untuk waktu
rehat itu. Maka akhirnya, dari musim satu masuk ke musim dua, selalunya tidak sempat
untuk kita hasilkan benih padi untuk bekalan pada waktu yang sesuai.

Itulah sebabnya asalnya dalam musim yang lepas ini, tengah bulan September
yang sepatutnya waktu taburan tetapi benih padi belum sedia. Akan tetapi dalam perkara
ini sepatutnya kementerian boleh selesaikan dengan tambahkan fasiliti makmal. Saya
hendak minta kalau boleh, minta kakitangan dan juga staf yang uruskan Jabatan Pertanian
dalam makmal ini percepatkan, kurangkan birokrasi.

Kalaulah ada kilang yang sudah sediakan sampel, call sahaja, bagi WhatsApp
sahaja, terus mai angkat lah. Janganlah hantar surat, tunggu dua hari baru mai angkat
sampel, lepas itu sini sudah penuh, tidak cukup, hendak hantar pi Penang sana untuk buat
ujian, buat makmal lagi 14 hari, kadangkala lagi tunda lagi dan lebih daripada 14 hari baru
kembali. Itu kalau campur lagi satu bulan untuk waktu rehat itu, pasti tidak cukup masa
untuk kita sediakan benih padi pada waktu yang diperlukan. Maka, saya rasa kementerian
boleh tambahkan fasiliti dalam bab itu supaya kurangkan urusan birokrasi ini yang
menyebabkan kelewatan ataupun kelambakan benih padi.

Kedua, saya sambut hasrat ataupun usaha baik kementerian untuk kenal pasti
ladang-ladang yang harus, yang bakal untuk membekalkan, supply kepada kilang padi
ataupun supplier bekalan benih padi ini dengan kenal pasti ladang ia, pacak papan semua
itu. Akan tetapi masalahnya, MoU yang ditandatangani antara peladang, pesawah dengan
kilang atau pembekal tersebut tidak terikat.

Maksudnya, kalau ada peladang yang sudah tandatangan, kata hendak supply
benih padi kilang ini, sampai benih dia sudah masak elok, maka dia boleh jual kepada
pembekal lain. Tiba-tiba kuota yang diterima oleh kilang tersebut tidak dapat difulfill kerana
pada waktu yang perlu, dia tidak dapat supply itu. Maka, perlu kita usahakan, kurangkan
masalah ini.

Butiran yang kedua, Butiran 040500 — Subsidi dan Insentif Tanaman Padi. Saya
minta kementerian tolong semak, mengapa setiap tahun, setiap musim, insentif untuk
pembajakan ini selalu lewat. Contohnya, musim pertama sudah selesai, sudah masuk
musim kedua, masih belum dapat insentif subsidi untuk pembajakan pada musim
pertama. Mengapa setiap musim pun lewat?

Untuk baja dan racun, saya minta kementerian tolong semak kepada NAFAS
sebagai pembekal. Kita faham harga naik racun ataupun baja tetapi sebelum ini saya
pernah bangkitkan, harga yang dijual oleh NAFAS kepada PBK untuk racun itu
sebenarnya lebih mahal dari luar pasaran. Maka, kalau kita boleh kurangkan harga
tersebut ikut pasaran, maka kita dapat subsidi yang sama tetapi boleh beri lebih banyak
racun kepada peladang-peladang yang perlu. Tidak perlu kita tambah daripada subsidi
yang lebih ataupun kalau kita tambah pun, kita boleh menggunakan sepenuhnya sumber-
sumber yang kita ada.

Dalam waktu yang sama saya minta kementerian, kenaikan harga baja sudah
satu yang bebanlah. Masalahnya ramai di antara peladang ini ada yang gagal dimasukkan
di bawah PBK. Dihalang ataupun tidak dapat daftar di bawah PBK, maka kalau baja yang
dibekal oleh PBK pun terpaksa mereka bayar lebih untuk transport tersebut. Kalaulah
mereka memang tidak dibenarkan masuk PBK, sebahagian besar ialah peladang-
peladang bukan Melayu. Kalau tidak dibenarkan masuk PBK, tolonglah bagi subsidi yang
lebih, khususnya untuk baja, transport fees tersebut supaya menanggung beban mereka.
