DR.24.11.2021 21

(ii) melaksanakan Program Intervensi kebolehpasaran graduan bagi
graduan yang dikenal pasti rendah kadar kebolehpasarannya iaitu
CGPA 3.3 ke bawah atau daripada program-program pengajian
yang rendah kadar kebolehpasaran iaitu 50 peratus ke bawah;
dan

(iii) melaksanakan struktur Internship Program yang menawarkan
penempatan industri secara kekal kepada pelajar yang mengikuti
latihan industri.

Sementara itu strategi kedua pula, KPT mengambil pendekatan yang berikut:

(i) menyemak dan menambah baik secara berkala kandungan
modul dan program akademik yang ditawarkan dengan
mengambil kira input daripada industri jabatan dan agensi
berkaitan seperti Jabatan Perkhidmatan Awam, Jabatan
Perangkaan Malaysia, Institut Maklumat dan Analisis Pasaran
Buruh, TalentCorp dan badan profesional;

(ii) memastikan program-program akademik atau bidang pengajian
ditawarkan oleh IPT adalah sejajar dengan keperluan guna
tenaga negara; dan

(iii) membangunkan pelan strategi kebolehpasaran graduan 2021,
2025 sebagai usaha untuk memastikan pelaksanaan program
kebolehpasaran yang lebih tersusun dan memberikan
keberhasilan graduan yang lebih holistik dan seimbang.

Bagi memperkukuhkan Program 2u2i strategi berikut telah dilaksanakan iaitu:

(i) menerap masuk elemen pengkomputeran mudah alih dan sains
data ke dalam kokurikulum akademik bagi menyokong transisi
kepada IR4.0.;

(ii) menjadikan program berasaskan kemahiran dan Program TVET

sebagai satu daripada program ditawarkan;

(iii) memberikan tumpuan untuk menguar-uarkan program mod
Pengajian 2u2i dengan lebih agresif kepada semua institusi
pengajian tinggi serta pihak industri knususnya bagi mendapatkan
buy in;

(iv) melaksanakan sesi libat urus bersama-sama wakil industri melalui
inisiatif future workforce engagement series atau forces; dan

(v) mengadakan sesi perkongsian ilmu dan pengalaman oleh IPT
yang telah melaksanakan Program 2u2i dengan IPT lain.

Pada masa kini program ini telah diperkasakan melalui penambahan 18 buah
universiti awam dan sehingga sesi pengambilan Oktober 2021, terdapat 107 Program 2u2i
yang telah ditawarkan di 18 universiti awam. Terima kasih.

Tuan Yang di-Pertua: Terima kasih. Soalan tambahan. Yang Berhormat Besut.

Dato’ Seri Haji Idris bin Jusoh: Terima kasih Yang Berhormat Menteri Pengajian
Tinggi kerana melaksanakan program 2u2i, satu program yang unik di mana ada
perimbangan terbaik di antara akademik dan juga industri. Soalan saya ialah apakah
tindakan yang diambil untuk memastikan kebolehpasaran ini sentiasa di peringkat yang
optimum dan juga apakah langkah memastikan kemahiran insaniah pelajar yang
diterapkan memang betul-betul berdaya saing dan juga memenuhi kehendak industri.

Tuan Yang di-Pertua: Terima kasih. Dipersilakan Yang Berhormat Menteri.

Datuk Seri Dr. Noraini binti Ahmad: Terima kasih saya ucapkan kepada Yang
Berhormat Besut di atas soalan tambahan. Tuan Yang di-Pertua, saya ada sebutkan lagi
studies di dalam jawapan asal saya, ada mengenai dua strategi yang kita tekankan oleh
kementerian untuk memastikan tahap kebolehpasaran graduan berada di tahap yang
maksimum ataupun optimum iaitu:
