DR.24.11.2021 57

Soalan saya, adakah dasar percukaian baharu yang diperkenalkan pada tahun
2019 di Labuan IBFC berjaya menambah hasil cukai atau sebaliknya? Apakah kesan
penurunan jumlah syarikat ini kepada pendapatan Labuan FSA? Kalau tak dapat jawapan
sekarang boleh beri bertulis.

Tuan Pengerusi [Dato’ Mohd Rashid Hasnon]: Baik, terima kasih.

Datuk Rozman bin Isli [Labuan]: Isu kedua, terdapat lebih daripada 61 bank
berlesen di Labuan IBFC serta lebih kurang 20 bank komersial beroperasi di Labuan.
Walau bagaimanapun kebanyakan bank-bank ini tidak menyokong aspirasi Labuan FSA
untuk membangunkan perkhidmatan kewangan digital atau digital financial services di
Wilayah Persekutuan Labuan seperti digital banking, cryptocurrency broking, credit token
dan sebagainya.

Ini menimbulkan banyak masalah kepada pemegang lesen DFS yang dikeluarkan
oleh LFSA. Alasan yang diberikan oleh bank-bank adalah jenis perniagaan sedemikian
adalah berisiko tinggi. Mohon MOF membuat satu garis panduan untuk bank-bank di
Labuan agar dapat memberi perkhidmatan bank kepada _ syarikat-syarikat yang
menjalankan perkhidmatan kewangan digital yang berlesen di bawah LFSA.

Last Yang Berhormat Menteri, dengan izin the Organization of Economic Co-
operation and Development (OECD) had reached an agreement for global minimum tax
to resolve international taxation of digital economy. Certain multinational enterprises will
be subject to a minimum of 15 percent tax rate effective from 2023, 126 countries had
agreed with this. What is Malaysia stands on the matter and how will this effect Labuan as
an international financial centre? Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Labuan.

Datuk Seri Utama Tengku Zafrul bin Tengku Abdul Aziz: Tuan Pengerusi, beri
saya lima minit, saya jawab ada isu KDNK.

Datuk Rozman bin Isli [Labuan]: Ya, saya mohon jawapan kalau boleh hari ini,
kalau tak boleh secara bertulis lah.

Datuk Seri Utama Tengku Zafrul bin Tengku Abdul Aziz: Okeylah, saya jawab
dahulu yang soalan pertama itu. Soalan pertama itu saya boleh jawab. Pada masa ini
kesan kepada industri Labuan IBFC tadi masih belum dapat dipastikan memandangkan
entiti di Labuan adalah tertakluk kepada percukaian tahun yang sebelumnya, dengan izin
the preceding year. Ini bermakna kesan kepada entiti Labuan ini dapat dipastikan selepas
entiti Labuan tersebut mengemukakan borang cukai kepada LHDN. Langkah ini diambil
supaya Malaysia mematuhi piawaian-piawaian cukai antarabangsa dan bukan semata-
mata untuk menambahkan hasil kerajaan. Akan tetapi kita akan memberikan juga jawapan
yang lebih detil secara bertulis Yang Berhormat.

Unjuran KDNK dan hasil yang tinggi, ramai Ahli Yang Berhormat telah
membangkitkan terutamanya sekali lagi Yang Berhormat Port Dickson. Jadi, ingin saya
jawab mengenai unjuran hasil dan KDNK bagi tahun 2022 yang ada mengatakan dilihat
tinggi. Sebagai konteks, ekonomi negara dijangka berkembang antara tiga hingga empat
peratus pada tahun ini. Meskipun berdepan cabaran terutamanya sepanjang suku ketiga
2021, pelbagai indikator ekonomi utama menunjukkan momentum pemulihan yang kukuh
terutamanya apabila negara memasuki suku keempat dan menuju ke tahun hadapan.

Ini termasuk penambahbaikan dalam pasaran buruh, dengan kadar
pengangguran kita sekarang 4.5 peratus pada bulan September serta lonjakan 24.7
peratus dalam eksport dan juga peningkatan 11.6 peratus dalam nilai jualan sektor
pembuatan pada bulan yang sama. Tambahan pula kita menyaksikan peningkatan pada
kedua-dua indeks keyakinan perniagaan dan pengguna. Ini yang dipantau oleh MIER.

Oleh itu, walaupun KDNK kita menguncup sebanyak 4.5 peratus pada suku ketiga
namun bagi sembilan bulan tahun pertama ini pertumbuhan KDNK ini masih lagi positif
sebanyak 3 peratus berbanding dengan penguncupan sebanyak 6.4 peratus pada tempoh
yang sama tahun lepas. Seperti yang semua tahu, suku ketiga itu ekonomi kita belum lagi
dibuka. Keyakinan terhadap pertumbuhan ekonomi negara untuk kekal di landasan ke
arah pemulihan juga selari dengan IMF dan juga World Bank dan menganggarkan KDNK
