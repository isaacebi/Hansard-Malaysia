DR.24.11.2021 53

Jadi kalau kita lihat, Tuan Pengerusi, Yang Berhormat Port Dickson selain
daripada isu HSR tadi, ada membangkitkan berhubung keperluan menambah peruntukan
kepada Jabatan Audit Negara.

Untuk makluman Yang Berhormat, selaras dengan permohonan sebenarnya Ahli-
ahli Yang Berhormat termasuk dari parti Yang Berhormat Port Dickson, melalui ucapan
penggulungan peringkat dasar Bajet 2022 pada 18 November lepas, kerajaan telah
bersetuju agar peruntukan tambahan berjumlah RM10 juta kepada Jabatan Audit Negara
bagi memperkukuhkan keupayaan dan mengoptimumkan proses pengauditan.

Juga peruntukan tambahan berjumlah RM15 juta ini disediakan bagi
meningkatkan keberkesanan peranan Parlimen dalam tadbir urus dengan diperkukuhkan
Jawatankuasa Pilihan Khas Parlimen.

Peruntukan keseluruhan berjumlah RM10 juta juga diadakan untuk menyokong
usaha All-Party Parliamentary Group Malaysia SDG dan juga peruntukan tambahan RM15
juta kepada Jabatan Perangkaan Malaysia dan agensi berkaitan bagi mengerakkan dan
memantapkan ketersediaan data supaya setiap dasar kerajaan lebih inklusif, bersasar dan
menyeluruh terutamanya melibatkan penyediaan bajet tahunan negara.

Untuk makluman Yang Berhormat Port Dickson, peruntukan tambahan yang
keseluruhannya berjumlah RM50 juta ini akan dibiayai melalui penyesuaian semula
keutamaan dengan menggunakan peruntukan di bawah sumber Kementerian Kewangan
di bawah Maksud B.11, Perkhidmatan Am Perbendaharaan, Aktiviti 21300. Jadi,
pemberian kemudahan projek khas akan disalurkan berdasarkan keperluan tunai agensi-
agensi yang terlibat.

Untuk makluman Yang Berhormat Tumpat, teguran dalam Laporan Ketua Audit
Negara yang melibatkan kerugian dan pembaziran wang awam RM620 juta juga akan
diteliti oleh kerajaan. Tindakan susulan akan diambil supaya sebarang kelemahan
pentadbiran ditangani supaya tidak dapat berulang. Pada masa yang sama, sebarang
salah laku yang menyumbang kepada kerugian tersebut akan disiasat oleh agensi
penguat kuasa yang berkenaan. Jadi, komitmen kerajaan kepada ketelusan dan amalan
baik pengurusan kewangan akan turut didukung melalui peruntukan tambahan RM10 juta
kepada Jabatan Audit Negara.

Tuan Pengerusi, Yang Berhormat Bagan ada di sini. Dia telah bangkitkan semula
berhubung peruntukan yang disediakan untuk Sabah dan Sarawak dengan menekankan
bahawa peratusan peruntukan yang disediakan kepada Sarawak telah menurun.

01520

Hakikatnya Yang Berhormat Bagan, kita telah menjanjikan peruntukan pada
Sarawak sebanyak RM4.4 bilion dalam Belanjawan 2019, Yang Berhormat Bagan. Akan
tetapi, seperti Yang Berhormat Bagan tahu, Sarawak pada masa itu hanya berbelanja
RM3 _ bilion. Tidak sampai pun sembilan peratus daripada jumlah perbelanjaan
pembangunan kepada negeri. Jadi, kita hendak bandingkan- sebenarnya kerajaan telah
menyediakan peruntukan pembangunan pada Sarawak sebanyak RM4.5 bilion iaitu 10
peratus daripada jumlah DE ke negeri bagi tahun 2021 dan juga mengambil kira tambahan
yang diumumkan semasa penggulungan, kita mencecah RM4.8 bilion atau 10 peratus
untuk tahun 2022.

Sabah pula menerima peruntukan pembangunan melebihi RM65 bilion bagi tahun
2021 dan 2022. Di samping itu, Sarawak dan Sabah masing-masing telah menerima lebih
RM1.5 bilion pada tahun 2021 dalam Bentuk Bantuan Tunai Prihatin serta Geran Khas
Prihatin. Apa yang sangat ketara dalam membuktikan komitmen Kerajaan Persekutuan
merupakan penyelesaian komersial yang dicapai antara PETRONAS dan Kerajaan Negeri
Sarawak yang melibatkan bayaran hampir RM3 bilion- tambahan pada tahun 2020
dalam...

Datuk Seri Panglima Wilfred Madius Tangau [Tuaran]: Tuan Pengerusi...

Datuk Seri Utama Tengku Zafrul bin Tengku Abdul Aziz: ...Dalam bentuk hasil
cukai jualan negeri bagi menyokong pembangunan di Sarawak. Pendekatan penyelesaian
komersial juga telah dipersetujui untuk Sabah. Kerajaan Negeri Sabah telah menerima
Cukai Jualan Negeri lima peratus melebihi RM1 bilion tahun ini. Jadi...

Datuk Seri Panglima Wilfred Madius Tangau [Tuaran]: Penjelasan...
