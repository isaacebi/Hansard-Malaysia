DR.24.11.2021 49

Datuk Mohd Azis bin Jamman [Sepanggar]: Sebagaimana yang kita sebut
Yang Berhormat Ahli-ahli Parlimen, baki projek...

Tuan Pengerusi [Dato’ Mohd Rashid Hasnon]: Yang Berhormat Sepanggar,
masa sudah tamat Yang Berhormat Sepanggar. Baik.

Datuk Mohd Azis bin Jamman [Sepanggar]: Sikit lagi, sikit lagi. Baki projek -
kalau diberikan lebih masa, saya boleh. Akan tetapi oleh kerana masa tidak mencukupi...

Tuan Pengerusi [Dato’ Mohd Rashid Hasnon]: Saya tak boleh bagi masa, yang
lain-lain pun semua saya tak bagi masa.

Datuk Mohd Azis bin Jamman [Sepanggar]: Ya, jadi saya minta kepada
Kementerian Kewangan untuk memberikan penjelasan kepada butiran ini kerana ia
bersifat kepentingan untuk rakyat Malaysia. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Sepanggar. Saya sekarang jemput Yang Berhormat Dungun.

Datuk Rozman bin Isli [Labuan]: Labuan, satu minit.

3.06 ptg.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh. Terima kasih Tuan Pengerusi. Terus kepada Butiran
030100 — Syarikat Pelaburan Kerajaan. Saya mempunyai beberapa persoalan berkenaan
syarikat pelaburan kerajaan. Pertama, bagaimanakah jumlah wang  sebanyak
RM10,684,800 akan digunakan dalam membantu syarikat pelaburan kerajaan_ ini
beroperasi? Kedua, bagaimanakah mekanisme yang dilaksanakan oleh kementerian bagi
memantau tata kelola dan pengurusan syarikat-syarikat ini dalam setiap urusan dan
transaksi agar tidak berlaku ketirisan dan penyelewengan?

Butiran 030300 — Pelaburan Strategik. Dalam Aktiviti 3 - Pelaporan Strategik,
sebahagian daripada fungsinya ialah untuk merangka dasar pinjaman. Saya ingin
bertanya berkenaan pinjaman Kerajaan Persekutuan kepada kerajaan negeri. Saya minta
penjelasan berkenaan yang pertama, jumlah tunggakan hutang kerajaan-kerajaan negeri
kepada Kerajaan Persekutuan yang terkini. Kedua, apakah langkah-langkah yang diambil
oleh Kerajaan Persekutuan bagi menyelesaikan isu tunggakan ini? Ketiga, apakah ada
kemungkinan pinjaman ini mungkin bertambah memandangkan ekonomi global masih
belum pulih sepenuhnya?

Seterusnya Tuan Pengerusi, Butiran 040600 — Penilaian dan Perkhidmatan Harta.
Saya ingin bertanya berkenaan Jabatan Penilaian dan Perkhidmatan Harta (JPPH). Salah
satu fungsinya adalah membantu Kementerian Kewangan dalam melaksanakan polisi
berkaitan harta tanah. Soalan saya yang pertama, apakah peranan jabatan ini di dalam
membantu kerajaan untuk mengawal harga rumah dan tanah yang meningkat saban
tahun? Jarak antara gaji tahunan pekerja baharu yang memulakan pekerjaan dengan
harga rumah yang berkos rendah meningkat berkali-kali ganda sehingga menyebabkan
tidak ramai di kalangan mereka mampu membeli rumah.

Kedua, dalam membantu pembeli rumah untuk mengetahui harga rumah terkini
tanpa dimanipulasi oleh pihak lain. Agak sukar bagi rakyat yang bekerja swasta untuk
memohon maklumat harga rumah terkini dengan JPPH. Ini kerana polisi JPPH hanya
memberi maklumat harga terkini rumah kepada penjawat awam yang mahu membeli
rumah terutamanya mereka yang mahu memohon pembiayaan dari Lembaga
Pembiayaan Perumahan Sektor Awam (LPPSA). Saya mohon mencadangkan pihak
JPPH meletakkan anggaran harga rumah seluruh negara mengikut kawasan dalam portal
khusus bagi memastikan ketelusan dalam penetapan harga rumah dalam urusan
perjanjian jual beli.

Seterusnya Butiran 050700 — Khidmat Perunding. Dalam Aktiviti 7, khidmat
perunding ialah memberi nasihat dan perundingan perakaunan kepada agensi kerajaan
dan menetapkan peraturan dan prosedur perakaunan dan kewangan untuk Kerajaan
Persekutuan, negeri dan agensi. Saya ingin bertanya kepada pihak kementerian, apakah
maksud khidmat perunding di sini? Adakah ia bermaksud menggunakan perkhidmatan
luar dari perjawatan awam?
