58 DR.24.11.2021

pada tahun ini lebih kurang 3.3 dan 3.5 peratus. Jadi sehubungan itu, unjuran
pertumbuhan ekonomi pada tahun 2022 yang...

Tuan Pengerusi [Dato’ Mohd Rashid Hasnon]: Teruskan.
Datuk Seri Utama Tengku Zafrul bin Tengku Abdul Aziz: Ada?
Tuan Pengerusi [Dato’ Mohd Rashid Hasnon]: Tak ada. Sila teruskan.

Datuk Seri Utama Tengku Zafrul bin Tengku Abdul Aziz: Okey, unjuran
pertumbuhan ekonomi pada 2022 kita jangkakan 5.5 hingga 6.5 peratus pada tahun 2022.
Jadi, dari segi hasil pula, faktor-faktor peningkatan adalah berdasarkan prestasi cukai
langsung yang dijangka lebih memberangsangkan kerana KDNK pada kadar 5.5 peratus
hingga 6.5 peratus berbanding dengan tahun ini. Prospek pendapatan korporat yang lebih
baik disokong oleh pemulihan dan pembukaan ekonomi bermula pada suku ini, suku
keempat. Jangkaan peningkatan nilai dan jumlah transaksi daripada segmen hartanah
dan juga jangkaan kadar pengangguran kita lebih rendah pada tahun depan kepada
empat peratus. Penambahbaikan pentadbiran hasil dengan mempermudah prosedur
cukai dan mengurangkan birokrasi.

Mengenai prestasi cukai yang tidak langsung akan disokong oleh jangkaan
penggunaan swasta ataupun dengan izin private consumption yang lebih tinggi. Jangkaan
harga komoditi ini kekal tinggi. Jangkaan pengeluaran dan jualan kenderaan bermotor
yang lebih tinggi, ini lagoran MAA dan juga jangkaan aktiviti perdagangan antarabangsa
yang lebih baik. Jadi selain itu, hasil cukai langsung dan tidak langsung akan dilengkapi
oleh jangkaan dividen daripada PETRONAS, dividen sebanyak RM25 bilion, Bank Negara
dan juga Khazanah.

Untuk makluman Yang Berhormat Port Dickson juga, berdasarkan pelan semasa,
unjuran hasil 2022 telah dibuat dengan andaian tiada jualan aset kerajaan atau saham
yang dibuat. Unjuran jumlah faedah dan pulangan pelaburan pula yang termasuk terimaan
premium daripada aktiviti terbitan sekuriti kerajaan adalah berjumlah sekitar RM8.3 bilion.
Jadi di samping itu, kerajaan juga amat peka dan proaktif dalam memastikan hasil yang
mampan bagi tempoh pendek dan panjang.

Kita juga mengumumkan peningkatan hasil melalui langkah cukai 2022, cukai
langsung, pengenalan Nombor Pengenalan Cukai (TIN), ini Yang Berhormat Bagan tahu,
bagi memperluaskan akses cukai pendapatan. Mengenakan cukai pendapatan ke atas
pendapatan yang terbit dari sumber luar negara dan juga perkenalkan Cukai Makmur tadi.

Tuan Sanisvara Nethaji Rayer a/l Rajaji [Jelutong]: Yang Berhormat Menteri.

Datuk Seri Utama Tengku Zafrul bin Tengku Abdul Aziz: Kumpulan Wang
Amanah Negara ada yang tadi...

Tuan Sanisvara Nethaji Rayer a/l Rajaji [Jelutong]: Yang Berhormat Menteri,
tentang pengenalan nombor cukai, adakah nombor cukai dikenalkan kepada orang-orang
yang tidak membayar? Saya telah tanya tadi dalam perbahasan saya.

Datuk Seri Utama Tengku Zafrul bin Tengku Abdul Aziz: Okey.

Tuan Sanisvara Nethaji Rayer a/l Rajaji [Jelutong]: Juga mengenai langkah
menyenaraihitamkan yang tidak membayar. Kenapa Yang Berhormat Pekan diberi
layanan istimewa?

Tuan Pengerusi [Dato’ Mohd Rashid Hasnon]: Baik.

Datuk Seri Utama Tengku Zafrul bin Tengku Abdul Aziz: Yang Berhormat
Bagan? [Ketawa]

Tuan Sanisvara Nethaji Rayer a/l Rajaji [Jelutong]: Yang Berhormat Pekan.
Yang Berhormat Bagan selalu bayar cukai. Kita bayar cukai.

Tuan Pengerusi [Dato’ Mohd Rashid Hasnon]: Baik.

Tuan Sanisvara Nethaji Rayer a/l Rajaji [Jelutong]: Yang Berhormat Pekan
saya tanya. Kenapa diberi layanan istimewa sampai boleh ke Singapura? Kenapa tidak
disenaraihitamkan?

Tuan Pengerusi [Dato’ Mohd Rashid Hasnon]: Baik, sudahlah tu. Yang
Berhormat Menteri teruskan.
