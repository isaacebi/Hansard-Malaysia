26 DR.24.11.2021

Datuk Seri Shamsul Iskandar @ Yusre bin Haji Mohd Akin [Hang Tuah Jaya]:
Tuan Yang di-Pertua.

Tuan Yang di-Pertua: ...Dapat dipertahankan.
Tuan Lim Lip Eng [Kepong]: Tuan Yang di-Pertua.
Tuan Yang di-Pertua: Ya, terima kasih.

Datuk Seri Shamsul Iskandar @ Yusre bin Haji Mohd Akin [Hang Tuah Jaya]:
Kalau boleh cadangkan— Hang Tuah Jaya sedikit Tuan Yang di-Pertua.

Tuan Yang di-Pertua: Setiausaha.

Datuk Seri Shamsul Iskandar @ Yusre bin Haji Mohd Akin [Hang Tuah Jaya]:
Tuan Yang di-Pertua, sedikit.

Tuan Yang di-Pertua: Sudah, terima kasih, cukuplah.

Datuk Seri Shamsul Iskandar @ Yusre bin Haji Mohd Akin [Hang Tuah Jaya]:
Saya cadangkan supaya Ketua Polis Negara disaman untuk tegaskan perkara ini kerana
saya, Tuan Yang di-Pertua, akan membuat proses itu...

Tuan Yang di-Pertua: Tidak apa, saya tengok dahulu.

Datuk Seri Shamsul Iskandar @ Yusre bin Haji Mohd Akin [Hang Tuah Jaya]:
..Akan tetapi saya cadangkan supaya tindakan tegas diambil Tuan Yang di-Pertua.
Terima kasih.

Tuan Yang di-Pertua: Saya tidak pernah saman orang. Itu susah sedikitlah.
Silakan Setiausaha.

RANG UNDANG-UNDANG

RANG UNDANG-UNDANG PERBEKALAN 2022
Bacaan Kali Yang Kedua
DAN
USUL ANGGARAN PEMBANGUNAN 2022
Jawatankuasa

Aturan Urusan Mesyuarat dibacakan bagi menyambung semula pertimbangan
atas “Rang Undang-undang Perbekalan 2022 dan Anggaran Pembangunan 2022 dalam
Jawatankuasa sebuah-buah Majlis.” [Hari Ketiga]

[Majlis bersidang dalam Jawatankuasa]

[Tuan Yang di-Pertua mempengerusikan Jawatankuasa]

Kepala B.10, B.11 dan B.12 [Jadual] —
Kepala P.10 dan P.70 [Anggaran Pembangunan 2022] —

Tuan Pengerusi: Terima kasih. Yang Berhormat semua, Kepala Bekalan B.10,
B.11 dan B.12 dan Kepala Pembangunan P.10 dan P.70 di bawah Kementerian
Kewangan sekarang ini terbuka untuk dibahas.

Sebelum itu Yang Berhormat semua, saya mendapat senarai pembahas. Saya
ada 25 orang semuanya. Kita akan cuba habiskan insya-Allah dan target kita ialah supaya
Yang Berhormat Menteri Kewangan boleh menjawab sekitar jam 3.00 atau jam 3.15
petang nanti. Ya, Yang Berhormat.
