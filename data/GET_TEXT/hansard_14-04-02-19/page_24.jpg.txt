14 DR.24.11.2021

kanak-kanak atau lebih dikenali dengan child grooming ini telah pun dimasukkan dalam
akta tersebut dengan hukuman penjara maksimum lima tahun dan boleh juga dihukum
dengan hukuman sebat.

Akta ini sebenarnya di bawah bidang kuasa Bahagian Hal Ehwal Undang-undang
Jabatan Perdana Menteri. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Soalan tambahan, sila
Yang Berhormat Petaling Jaya.

Puan Maria Chin binti Abdullah [Petaling Jaya]: Terima kasih. Soalan
tambahan saya ialah, bolehkah Yang Berhormat Menteri berkongsi dan mengemas kini
kesan program yang dijalankan? Bagaimana dan apa indikator yang boleh digunakan
untuk mengukur kesan program itu? Bolehkah data dikongsi dengan orang awam? Oleh
sebab selalunya kita tak boleh dapat menganalisis kesan tentang keganasan ini. Saya
harap juga, adakah rawatan untuk pesalah dan mangsa melibatkan cara needs based
yang terlibat- fokus kepada cara sexual grooming dan juga kepada pesalah? Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Petaling Jaya. Sila, Yang Berhormat Timbalan Menteri.

01100

Dato’ Hajah Siti Zailah binti Mohd Yusoff: Terima kasih Yang Berhormat
Petaling Jaya atas soalan tambahan dikemukakan. Berdasarkan statistik daripada Polis
Diraja Malaysia, terdapat setakat ini 11 kes pengantunan kanak-kanak yang berlaku sejak
tahun 2018 sehingga Jun 2021. Di bawah kementerian kita, kita mengadakan pelbagai
inisiatif untuk membendung perkara ini.

Di antaranya ialah kerjasama yang kita buat bersama dengan Polis Diraja
Malaysia, begitu juga dengan Kementerian Komunikasi dan Multimedia (KKMM) dan juga
wakil-wakil daripada pertubuhan badan bukan kerajaan (NGO). Pelbagai inisiatif yang
telah dibuat. Di antaranya untuk kita banyakkan lagi program tentang kempen kesedaran
terutama kepada ibu bapa dan juga kepada masyarakat. Perkara ini, kita dengan
menghasilkan banyak juga video kesedaran untuk pencegahan jenayah ini kepada kanak-
kanak.

Kita juga mencadangkan supaya perlunya satu perundangan dan hukuman yang
lebih berat terutama yang melibatkan eksploitasi kanak-kanak. Juga, kita merancang
untuk melaksanakan tindakan pencegahan yang lebih pantas melalui platform dan talian
untuk mengekang sebarang aplikasi di laman-laman web yang berunsur eksploitasi dan
jenayah terhadap kanak-kanak.

Juga, kita mengadakan program kempen. Kita mengucapkan tahniah juga apabila
kerajaan baru ini telah meluluskan sebanyak RM13 juta kepada Bahagian D11 Polis Diraja
Malaysia dan mewujudkan 100 perjawatan. Ini sebenarnya adalah sangat membantu
dalam menangani isu-isu berkaitan dengan jenayah terhadap kanak-kanak ini.

Kita insya-Allah, kita mengharapkan dengan adanya pertambahan jawatan dan
peruntukan yang telah disediakan oleh kerajaan ini sebagai mana yang dicadangkan oleh
Yang Berhormat tadi supaya ditambah baik untuk kita memastikan supaya isu-isu
berkaitan dengan jenayah seksual terhadap kanak-kanak ini kita dapat bendung bersama,
insya-Allah.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Terima kasih atas jawapan dari Yang Berhormat Timbalan Menteri ya. Isu ini bagi saya
adalah penting sekiranya ini ialah masalah di dalam masyarakat kita adalah serius. Jadi,
soalan saya, kalau adalah satu masalah serius, saya cuma hendak tanya, isu ini adalah
daripada golongan masyarakat mana?

Maknanya kanak-kanak daripada golongan masyarakat mana yang paling
terdedah kepada masalah ini? Apa sebabnya serta langkah-langkah seperti pendidikan
dan kaunseling, adakah kesan untuk melindungi kanak-kanak daripada menjadi mangsa
kepada isu ini? Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Tebrau. Sila Yang Berhormat Timbalan Menteri, satu minit. Sila Yang
