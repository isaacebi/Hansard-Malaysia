22 DR.24.11.2021

(i) memperkukuhkan pelaksanaan program reskilling dan upskilling;
dan
(ii) memperkukuhkan agenda kebolehpasaran graduan.

01130

Yang mengenai agenda kebolehpasaran graduan ini, kita membuat, melakukan
pelaksanaan melalui pelaksanaan pelan strategik kebolehpasaran graduan 2021-2025.
Dan pelan ini dibangunkan dengan mengambil kira pandangan dan input industri secara
keseluruhan daripada pelbagai sektor. Insya-Allah dalam masa lima tahun akan datang,
kementerian yakin pelaksanaan strategi dan inisiatif yang kita rangka ini- kita rangka ini
secara bersama dengan pihak industri dan kita laksana secara bekerjasama bersama
dengan industri. /nsya-Allah kebolehpasaran graduan ini dapat kita optimumkan.

Mengenai pengukuhan kemahiran insaniah pula, Yang Berhormat, antaranya kita
telah buat banyak latihan kemahiran di industri dan IPT pula menyiapkan satu
pembelajaran melalui suasana pekerjaan sebenar di industri dapat. Insya-Allah ini secara
tidak langsungnya dapat membentuk dan meningkatkan kebolehpasaran pelajar dan dia
dapat mempraktikkan kemahiran insaniah yang telah mereka belajar di kampus. Sekian,
terima kasih.

Tuan Yang di-Pertua: Sebenarnya, Yang Berhormat Hulu Langat bangun terlebih
awal. Jadi, Yang Berhormat Hulu Langat silakan.

Datuk Haji Hasanuddin bin Mohd Yunus [Hulu Langat]: Terima kasih Tuan
Yang di-Pertua. Yang Berhormat Menteri, anak bangsa Johor. Program 2u2i ini telah
diperkenalkan pada tahun 2015. Dan pada tahun 2018, telah ada satu kajian yang
meninjau isu kebolehpasaran graduan-graduan kita. Antaranya ialah kerana sikap memilih
graduan itu. Kedua, kemahiran berbahasa Inggeris dan yang ketiga, kerja berpasukan dan
leadership yang sangat lemah. Sejauh mana kementerian ini meninjau balik program-
program selain daripada akademik. Program-program lain yang boleh kita kaitkan dengan
hasil kajian yang disebutkan tadi. Terima kasih.

Tuan Yang di-Pertua: Terima kasih. Silakan Yang Berhormat Menteri.

Datuk Seri Dr. Noraini Ahmad: Terima kasih Yang Berhormat dari Hulu Langat
di atas pertanyaan tersebut. Seperti yang saya katakan tadi, dalam hendak memperbaiki
apa juga program dan juga setiap apa yang dilakukan di Kementerian Pengajian Tinggi
ini, kita sentiasa mengambil pandangan dan input terutamanya daripada industri secara
menyeluruh daripada pelbagai sektor. Dan kerana itulah, kita telah melaksanakan pelan
strategik kebolehpasaran graduan 2021-2025, Yang Berhormat. Jadi, setiap input itu kita
ambil kira dan kita akan masukkan. Even ke dalam modul juga kita akan laksanakan.
Terima kasih.

Tuan Yang di-Pertua: Terima kasih, Yang Berhormat Menteri. Yang Berhormat
semua, sekarang tamatlah sesi untuk waktu pertanyaan-pertanyaan bagi jawab lisan pada
hari ini. Terima kasih Yang Berhormat semua.

[Sesi Pertanyaan-pertanyaan bagi Jawab Lisan tamat]

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

11.33 pg.

Timbalan Menteri di Jabatan Perdana Menteri (Parlimen dan Undang-
undang) [Datuk Wira Hajah Mas Ermieyati binti Samsudin]: Tuan Yang di-Pertua,

“Mengikut Peraturan Mesyuarat 12(1), saya mohon
mencadangkan bahawa Mesyuarat pada hari ini tidak akan
ditangguhkan sehingga jam 6.30 petang dan selepas itu Majlis
Mesyuarat akan ditangguhkan sehingga jam 10 pagi, hari Khamis, 25
November 2021”.
