DR.24.11.2021 51

01510

Kita ada harta beku lebih kurang RM90 juta dan juga RM9.4 bilion wang tidak
dituntut. Apa yang saya difahamkan bahawa antara sebab kenapa ini berlaku ialah kerana
prosesnya yang susah dan juga mahal untuk kita menuntut wang ini dan juga mencairkan
yang beku ini.

Jadi, apakah langkah kementerian untuk membolehkan perkara ini dapat
diselesaikan? Ini kerana jumlah ini agak besar. Kalau ia dapat dicairkan dan dapat
dituntut, dapatlah ia memanfaatkan dan boleh bergerak dalam pasaran.

Saya sebut juga dalam perbahasan saya, dalam COVID-19, kita ada puluhan ribu
yang meninggal yang mana sebahagian mereka yang meninggal ini sudah tentu
mempunyai harta juga atau wang tidak dituntut ini. Jadi, kalau dapat kementerian
percepatkan, dapat bantu mudahkan proses, sudah tentulah ia dapat memanfaatkan
waris-waris mereka yang susah.

Selain itu, yang terakhir, Tuan Pengerusi, saya menyemak dalam dokumen yang
dibekalkan, saya tidak jumpa butiran sebagaimana tahun-tahun sebelum ini tentang
Kumpulan Wang Amanah Negara. Kita tahu Kumpulan Wang Amanah Negara digunakan
sebahagiannya untuk bantuan COVID.

Saya hendak tahu, berapakah jumlah wang dalam Kumpulan Wang Amanah
Negara sekarang dan apakah rancangan kementerian untuk membina semula? Oleh
kerana kita sudah gunakan, pinjamkan sekarang, bagaimanakah kementerian akan
membina semula Kumpulan Wang Amanah Negara ini untuk masa akan datang?

Itu. sahaja daripada saya, Tuan Pengerusi. Sekian, terima_ kasih.
Assalamualaikum.

Tuan Pengerusi [Dato' Mohd Rashid Hasnon]: Terima kasih Yang Berhormat
Kangar. Sekarang saya jemput Yang Berhormat Pokok Sena. Selepas itu, Menteri akan
menjawab.

3.11 ptg.

Dato’ Mahfuz bin Haji Omar [Pokok Sena]: Terima kasih Tuan Pengerusi. Saya
hendak menyentuh Butiran 040500 — Lembaga Pinjaman Perumahan Sektor Awam.

Sebelum ini, mereka telah menikmati kemudahan pembayaran balik tuntutan fi
bayaran berkaitan dengan gadaian pembiayaan perumahan, perletakhakan, kaveat dan
lain-lain yang berkaitan dengan fi bayaran pejabat tanah oleh peminjam atau peguam.
Sekarang Lembaga Pinjaman Perumahan Sektor Awam ini sudah tidak lagi menanggung
kos ini. Kalau dulunya pesara-pesara, khususnya, mereka bayar dulu, kemudian mereka
boleh claim kepada lembaga ini. Sekarang mereka tidak lagi boleh claim dan mereka kena
tanggung sendiri.

Kalau di negeri-negeri lain, ia agak tidak menjadi masalah tetapi ini berkaitan
dengan negeri Kelantan, Tuan Pengerusi. Sebab, negeri Kelantan bayarannya begitu
tinggi. Sudah tentu pesara-pesara dan penjawat awam yang bergaji rendah ini, mereka
tidak mampu untuk menanggung kos ini.

Contohnya, kalau di negeri Kelantan iaitu tahun 2003 sehingga 2018, pelepasan
gadaian ialah RM60. Tahun 2019, kenaikan sebanyak RM120. Maknanya 100 peratus
kenaikan. Kemudian perletakhakan, kalau dulu tahun 2003 sehingga 2018 ialah RM350.
Tahun 2019 ialah RM2,000. Maknanya kenaikan sebanyak 500 peratus. Jadi, mereka
tidak mampu.

Kalau di negeri Kelantan, saya difahamkan, penjawat awam dan khususnya
pesara-pesara ini ada 70,000 orang. Itu belum lagi meliputi di seluruh negara penjawat-
penjawat awam yang ada memiliki harta ataupun rumah di negeri Kelantan yang mereka
terpaksa menanggung kos pembayaran tersebut.

Jadi, dua isulah. Satu, isu negeri Kelantan yang lebih tinggi daripada negeri-negeri
lain termasuk dari Pulau Pinang dalam bayaran fi ini. Kalau negeri-negeri lain dalam
RM100 ke RM200. Walaupun negeri Kelantan dapat RM400 juta daripada Kerajaan Pusat
tetapi mereka lebih banyak menggunakan pembelian kereta-kereta mewah dan
sebagainya tetapi tidak menampung untuk kepentingan masyarakat dan rakyat.
