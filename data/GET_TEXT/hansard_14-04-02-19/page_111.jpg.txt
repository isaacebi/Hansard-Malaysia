DR.24.11.2021 101

buruh ditingkatkan 2.5 peratus dalam sektor pertanian dari tahun 2021 hingga 2025.
Jumlah eksport pertanian pula disasarkan kepada RM90.6 bilion menjelang tahun 2025.

Program perintis eLadang membuktikan hasil pengeluaran telah ditingkatkan
sebanyak 12 peratus dan mengurangkan tenaga kerja sebanyak 50 peratus. Ini
membuktikan pertanian pintar boleh membawa keuntungan kepada pengusaha.

Oleh itu, berapakah jumlah peruntukan yang disediakan oleh kerajaan bagi tujuan
R&D dan pelaksanaan pertanian pintar sepanjang tempoh RMKe-12? Sejauh manakah
petani-petani dan penternak-penternak di negara kita telah bersedia untuk menerima
pendigitalan dan kemasukan teknologi canggih, automasi dan mekanisasi dalam usaha
meningkatkan produktiviti mereka?

Masih dalam butiran yang sama, pertanian organik. Pertanian organik adalah
pertanian yang mesra alam, ecologically sound dan menghasilkan produk yang selamat.
Terdapat beberapa halangan daripada segi pelaksanaan yang menyebabkan pertanian
organik masih lembap di negara kita.

Tahap komitmen yang rendah daripada kalangan petani, kekurangan sokongan
daripada pihak kerajaan, masalah pemasaran bagi produk-produk yang dihasilkan dan
ketidakstabilan harga adalah antara punca-punca yang masih merencatkan pertanian
organik.

(i) apakah usaha-usaha kerajaan dalam menggiatkan lagi pertanian
organik di negara kita?;

(ii) nyatakan juga kejayaan-kejayaan yang telah dicapai oleh
pertanian petani kita melalui pertanian organik?;

(iii) sejauh manakah pertanian bersepadu atau integrated farming
telah berjaya di negara kita?;

(iv) berapakah ramai petani kita yang memegang Sijil Organik
Malaysia (SOM) setakat ini?;

(v) adakah label dan pensijilan SOM ini benar-benar organik?;

(vi) bagaimanakah jika petani atau pengeluar yang tidak memiliki
SOM menjual produk mereka melalui petani yang mempunyai
SOM?;

(vii) apakah sasaran jangka pendek dan juga jangka panjang dalam
usaha mempertingkatkan penglibatan petani-petani kita dalam
pertanian organik?; dan

01840

(viii) adakah sebarang usaha-usaha yang diambil oleh kerajaan untuk
mempromosikan pertanian organik di peringkat mikro seperti di
peringkat rumah tangga.

Butiran 020000 — Bekalan Makanan Negara. Laporan Jabatan Pertanian
menyatakan bahawa pada tahun 2019, hanya 24 daripada 42 komoditi iaitu 57 peratus
pertanian merekodkan kadar sara diri (SSR) melebihi seratus peratus. Sayur-sayuran
seperti kubis dan cili hanya merekodkan kadar sara diri kurang daripada 40 peratus.
Manakala, daging kambing biri-biri 12.1 peratus, daging lembu atau kerbau, 23.7 peratus
dan susu segar 59.3 peratus. Ini menunjukkan kadar kebergantungan yang tinggi bagi
bahan makanan utama.

Justeru, kekurangan ini akan memberi kesan buruk kepada sekuriti makanan dan
harga yang tidak dapat dikawal dengan baik. Hari ini, saya difahamkan harga kubis bunga,
brokoli, sawi, kacang buncis, cili dan lain-lain lagi telah meningkat dengan begitu
mendadak. Ini akan amat membebankan rakyat Malaysia. Saya ingin tahu, bagaimanakah
kerajaan akan mengatasi masalah ini.

Tuan Pengerusi, isu terakhir. Butiran 030000 — Industri Agromakanan dan
Keusahawanan Petani. Seorang sahabat saya yang bernama Silva Kumar
mengusahakan penternakan lebah madu di Ulu Yam. Beliau hanya mengusahakan
penternakan ini di kawasan seluas setengah ekar dengan 55 sarang selama lebih kurang
