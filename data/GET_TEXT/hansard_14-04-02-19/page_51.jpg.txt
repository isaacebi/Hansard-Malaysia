DR.24.11.2021 41

terdapat nampak Butiran 10500 — Pemberian Khas Tahunan Sarawak yang telah diberi
peruntukkan sebanyak RM16 juta. Butiran 100600 — Pemberian Khas Tahunan Sabah
dengan sebanyak RM26,700,00.

Saya ingin bertanya apa perbezaan antara ‘Maksud Tanggungan ’ ini dan ‘Maksud
Bekalan’. Kenapa tidak pemberian khas pada Sabah dan Sarawak ini tidak dimasukkan
dalam Maksud Bekalan. Adakah ini disebabkan kerana pemberian khas pada Sabah dan
Sarawak ini memang terdapat di dalam Perlembagaan Persekutuan iaitu Jadual
Kesepuluh? Adakah itu penyebab ia. Saya ingin bertanya kepada Menteri Kewangan.
Adakah itu sebabnya.

Kalau itulah sebabnya kenapa pula ada lagi Butiran 010900 — Pemberian Tahunan
Untuk Selangor sebanyak RM25 juta? ada juga pemberian Butiran 011000 — Pemberian
Tahunan dan Sumbangan Khas Kedah. Kalau saya tengok dalam Perlembagaan
Persekutuan, tidak ada pula peruntukkan ataupun special grant khas untuk negeri
Selangor dan negeri kedah. Akan tetapi ada di sini dan dikatakan sebagai Maksud
Tanggungan. Apakah maksud itu? Saya ingin bertanya dalam hal itu.

Terkait dalam hal ini Tuan Pengerusi ialah berkenaan dengan 40 peratus
pemberian pungutan Persekutuan yang harusnya diberi pada Sabah. Banyak sudah
disebut di peringkat dasar juga. Rakan-rakan pun di Dewan ini telah banyak menyebut
perkara ini. Kita juga telah berbahas peringkat Jawatankuasa Jabatan Perdana Menteri.
Kita telah bertanya kepada Menteri yang bertanggungjawab tentang hal ehwal Sabah dan
Sarawak tentang bagaimanakah sebaik-baik mungkin perkara itu mahu ditangani.

Akhirnya akan dibagi pada Sabah dan Sarawak dan sebagainya. Akan tetapi,
daripada pihak Kementerian Kewangan, saya ingin bertanya apakah langkah-langkah
yang sedang diambil ataupun yang sedang dipertimbangkan oleh kerajaan khususnya
oleh Perbendaharaan tentang bagaimana ia mempertimbangkan untuk memberi atau
tidak memberi 40 peratus itu? Tidak perlu banyak diceritakan tentang keperluan Sabah
dan Sarawak. Banyak sudah diceritakan. Yang Berhormat Kinabatangan pun sudah sebut
tadi. Memang kita memerlukan.

Jadi, pertanyaan kita di sini ialah apakah langkah-langkah? Apa lagi masalah yang
dipertimbangkan oleh pelbagai jawatankuasa jika ada dan sebagainya. Begitu juga
dengan hal pemberian khas tahunan Sabah dan Sarawak. Dalam hal Sabah itu,
dahulunya Pakatan Harapan telah meningkatkan pemberian ini RM52 juta. Akan tetapi,
kerajaan sekarang telah memberikan balik RM26 juta. Saya ingin bertanya kenapa itu?
Adakah sebab ia diturunkan balik dan kenapa tidak diteruskan RM52 juta dan sebagainya.
Itu persoalannya. Seterusnya, ada disebut oleh Menteri Hal Ehwal Sabah dan Sarawak
mengatakan ada satu, perlu diadakan formula dan sebagainya. Saya ingin tahu apakah
formula itu nanti. Apa asas-asas nanti untuk membuat keputusan daripada segi penentuan
kuantumnya nanti. Itu sahaja yang saya ingin bahaskan Tuan Pengerusi. Sekian, terima
kasih.

Tuan Pengerusi: Terima kasih Yang Berhormat Tuaran. Sebelum kita
tangguhkan, saya ingin menyatakan senarai pembahas pada sesi pukul 2.30. Matlamat
kita adalah untuk Yang Berhormat Menteri Kewangan menggulung, menjawab pada jam
3 macam itu.

Jadi saya rasa yang boleh sempat pada jam 2.30 ini ialah Yang Berhormat berikut
sahaja iaitu Yang Berhormat Jerai, diikuti dengan Yang Berhormat Jelutong, Yang
Berhormat Pasir Salak, Yang Berhormat Tumpat, Yang Berhormat Sepanggar, Yang
Berhormat Dungun, Yang Berhormat Kangar dan Yang Berhormat Pokok Sena. Yang lain
itu saya rasa tidak sempat. Maaf ya.

Oleh sebab sudah pukul 1. Saya tempohkan Mesyuarat ini sehingga pukul 2.30
petang nanti. Assalamualaikum warahmatullahi wabarakatuh. Salam sejahtera.

[Mesyuarat ditempohkan pada pukul 1.00 tengah hari]
01430
[Mesyuarat disambung semula pada pukul 2.30 petang]

[Majlis bersidang dalam Jawatankuasa]
