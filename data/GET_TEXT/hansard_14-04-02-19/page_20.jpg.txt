10 DR.24.11.2021

saya kerana pokok jadi isu burung gagak kah dan bertahun-tahun akan jatuh dalam tapak
perumahan mereka. Jadi, mereka akan minta potong pokok. Dalam usaha ini, saya
hendak tanyalah, apa agensi yang mana, yang paling aktif dalam program ini kerana saya
tidak nampak di kawasan khususnya di Daerah Johor Bahru, banyak pokok sudah
ditanam. Jadi, apa agensi yang paling aktif dalam program ini.

Soal yang kedua, adakah tanaman 23 juta ini yang sudah direkodkan, adakah ini
termasuk pokok kelapa sawit, pokok kelapa dan pokok getah yang ditanam oleh pekebun
kecil ataupun mana-mana pihak. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Tebrau. Sila Yang Berhormat Menteri.

Datuk Seri Takiyuddin bin Hassan: Terima kasih rakan saya daripada Tebrau.
Saya hendak maklumkan dengan jelas dalam konteks Program Penghijauan Malaysia ini,
pokok yang dikira sebagai masuk dalam kategori 100 juta ini adalah pokok yang
merupakan tumbuhan berkayu. Itu dia punya kategori, mempunyai akar, batang, dahan
dan daun. So, maknanya pokok yang tidak mempunyai dahan itu tidak masuk. Macam
pokok serai, pokok betik, pokok aloe vera, pokok kelapa itu tidak masuk Tuan Yang di-
Pertua. Yang lain itu semuanya masuk.

Jadi, ini adalah kategori pokok yang kita ambil kira sebagai masuk dalam kategori
ini. Adapun agensi yang terlibat secara aktif di dalam Program Penanaman Pokok 100
juta 5 tahun ini Yang Berhormat Tuan Yang di-Pertua, adalah pertamanya ialah Jabatan
Perhutanan Semenanjung Malaysia, Jabatan Hutan Sabah Sarawak, Jabatan Hutan
Negeri-negeri, itulah adalah agensi yang paling utama dalam melaksanakan program ini.

Saya sendiri telah turun ke negeri-negeri bersama jabatan-jabatan ini untuk
penanaman pokok ini. Selain daripada itu terdapat beberapa agensi ataupun NGO yang
terlibat secara langsung. Sebagai contohnya saya sebut di sini, Yayasan Hijau Malaysia
yang juga memainkan peranan untuk memberikan galakan kepada program ini dan saya
suka menarik perhatian Tuan Yang di-Pertua, dalam hal ini, ini satu galakan kepada orang
awam.

Kepada mereka yang menyumbangkan kepada Program Penghijauan Malaysia
ini, mereka layak untuk mendapat pelepasan cukai. Ini cukup penting ini. Bagi individu
yang membuat sumbangan kepada Yayasan Hijau Malaysia, berpeluang mendapat
potongan cukai ditawarkan berdasarkan Seksyen 44(11)(c) Akta Cukai Pendapatan,
sebanyak 7 peratus bagi individu dan potongan cukai sebanyak 10 peratus daripada
jumlah pendapatan agregat tahunan bagi syarikat.

Ini adalah satu galakan yang cukup baik saya rasa dan tidak lupa juga saya
menyebut bahawa pihak berkuasa tempatan juga mempunyai peranan penting dalam
Program Penghijauan Malaysia ini. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih.
Pertanyaan seterusnya saya ingin menjemput Dato’ Sri (Dr.) Richard Riot anak Jaem,
Yang Berhormat Serian.

5. Dato’ Sri (Dr.) Richard Riot anak Jaem [Serian] minta Menteri Kanan
Pendidikan menyatakan bilakah Pejabat Pendidikan Daerah Serian yang sekian lama
menumpang di SK Serian, mempunyai bangunan sendiri.

Timbalan Menteri Pendidikan | [Dato' Dr. Mah Hang Soon]: Terima kasih Yang
Berhormat Serian. Tuan Yang di-Pertua, Kementerian Pendidikan Malaysia, KPM
sentiasa komited dalam usaha menyediakan prasarana dan kemudahan infrastruktur
pendidikan kepada semua warga pendidik di seluruh negara. Untuk maklumat Ahli Yang
Berhormat, KPM telah merancang untuk membina bangunan Pejabat Pendidikan Daerah
(PPD) Serian, Sarawak bagi mengatasi isu menumpang di bangunan Sekolah
Kebangsaan Serian. Pada masa ini KPM telah mengenal pasti tapak berstatus hak milik
Pesuruhjaya Tanah Persekutuan bagi cadangan pembinaan bangunan PPD Serian.

Permohonan pembinaan ini akan dikemukakan untuk pertimbangan agensi Pusat
dalam RMKe-12, Rolling Plan Ke-3, tahun 2023, tertakluk kepada keutamaan dan
kedudukan kewangan semasa kerajaan. Terima kasih.
