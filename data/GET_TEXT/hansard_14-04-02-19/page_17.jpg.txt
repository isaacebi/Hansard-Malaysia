DR.24.11.2021 7

yang membenarkan pengeluaran daripada Akaun 1, ia telah merumitkan kelangsungan
dan jaminan hidup selepas persaraan.

Ini kerana sepertimana kita sedia maklum, pengeluaran Akaun 1 adalah untuk
kegunaan selepas persaraan dan amaun untuk pelaburan manakala Akaun 2 adalah
untuk persediaan persaraan yang boleh digunakan untuk tujuan pembayaran pengajian,
pembayaran pendahuluan rumah, menampung kos serta bagi tujuan melakukan haji.

Justeru itu, amat penting sekali simpanan di Akaun 1 ini diutamakan supaya ia
dapat memberi pulangan pelaburan yang baik bagi menjamin persaraan. Maka saya ingin
mendapat maklumat tambahan daripada kerajaan. Apakah langkah-langkah kerajaan
ataupun KWSP sendiri dalam memastikan simpanan di Akaun 1 ini dapat ditingkatkan
dengan segera? Terima kasih.

Tuan Mohd Shahar bin Abdullah: Terima kasih Tuan Pengerusi. Terima kasih
Ahli Yang Berhormat Tumpat. Untuk makluman Yang Berhormat Tumpat, berdasarkan
statistik semasa dan mengambil kira pengeluaran i-Sinar dan i-Citra, dijangka hanya 27
peratus daripada ahli aktif yang berumur 18 sehingga 55 tahun mempunyai simpanan
dalam Akaun 1 yang melebihi kuantum simpanan asas yang ditetapbkan mengikut umur.
Situasi ini berlaku penurunan bilangan aktif yang mencapai simpanan asas berbanding 36
peratus pada 31 Disember 2020 iaitu sebelum i-Sinar dan i-Citra dilaksanakan kerana
kedua-dua program ini telah melibatkan pengeluaran Akaun 1.

Yang Berhormat Tumpat, sudah pasti keadaan ini membimbangkan kerana
majoriti ahli dijangka tidak mempunyai simpanan yang mencukupi bagi sekurang-
kurangnya menampung keperluan asas persaraan kelak. Oleh itu Yang Berhormat, dalam
usaha penambah baik simpanan ahli yang telah membuat pengeluaran i-Sinar dan i-Citra
daripada Akaun 1, kerajaan telah menetapkan caruman-caruman baharu yang diterima
oleh ahli-ahli yang terlibat akan dikreditkan dahulu ke Akaun 1 sepenuhnya sehingga
keseluruhan amaun pengeluaran yang diambil daripada Akaun 1 diganti semula.

01030

Setelah itu Yang Berhormat, pecahan caruman akan kembali kepada 70 peratus
untuk akaun 1 dan 30 peratus untuk akaun yang kedua. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, sila Yang Berhormat Padang
Serai.

Tuan Karupaiya a/l Mutusami [Padang Serai]: Terima kasih Tuan Yang di-
Pertua. Apakah langkah kerajaan untuk meningkatkan jumlah simpanan KWSP rakyat
dalam masa lima tahun bagi menjamin masa depan dalam jangka masa panjang? Terima
kasih Yang Berhormat Timbalan Menteri. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih, sila
Yang Berhormat Timbalan Menteri, satu minit.

Tuan Mohd Shahar bin Abdullah: Tuan Yang di-Pertua, sepertimana jawapan
asal tadi ada lapan kaedah yang kerajaan sedang laksanakan melalui KWSP dan kita,
sepertimana di hujung jawapan yang pertama tadi saya sudah maklumkan, kerajaan
sedang meneliti pelbagai kaedah.

Itu sebabnya semalam KWSP telah mengumumkan beberapa cadangan yang kita
akan lakukan pada suku pertama tahun hadapan seperti kita laksanakan i-Sayang dan
kita hendak laksanakan i-Lindung supaya sepertimana hasrat Yang Berhormat untuk kita
pastikan dalam tempoh lima tahun akan datang simpanan kepada pencarum-pencarum
KWSP sentiasa terjamin dan selamat. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih. Soalan
tambahan yang ketiga saya beri peluang kepada Yang Berhormat Pasir Gudang.

Tuan Hassan bin Abdul Karim [Pasir Gudang]: Terima kasih Tuan Yang di-
Pertua. Yang Berhormat Timbalan Menteri, soalan saya difahamkan lebih RM100 bilion
telah dikeluarkan oleh KWSP melalui i-Sinar, i-Lestari dan i-Citra. Soalan saya, apakah
kesannya terhadap pulangan pelaburan strategik KWSP? Apakah unjuran dividen kepada
pencarum pada tahun ini? Terima kasih.
