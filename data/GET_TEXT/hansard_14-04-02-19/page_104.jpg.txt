94 DR.24.11.2021

Keduanya ialah Butiran 020100 — Industri Padi dan Beras. Saya lihat dalam bajet
ini, dalam industri padi dan beras menurun daripada RM63 juta kepada RM59 juta. Begitu
juga ada belanjawan yang berkaitan dengan industri padi ini tidak bertambah iaitu subsidi
harga padi, subsidi dan intensif tanaman padi tidak berubah daripada segi angkanya.
Maknanya, seolah-olahnya kita tidak melihat kepada keperluan yang diperlukan oleh
petani-petani padi.

Hari ini mereka telah menganggap bahawa mereka adalah golongan yang
membiayai harga beras yang murah yang boleh didapati oleh rakyat kebanyakan
termasuk Yang Berhormat Pekan yang ditawarkan rumah dan tanah RM100 juta ini, dapat
beras yang murah dengan keringat daripada petani-petani ini sedangkan mereka telah
terpaksa menanggung kos kenaikan untuk menghasilkan pengeluaran padi dalam negara
kita akibat daripada isu-isu kos yang berkaitan dengan soal kenaikan benih, kenaikan
racun, kenaikan baja dan sebagainya. Ini sebab racun tidak cukup dengan subsidi yang
diberikan oleh pihak kerajaan. Mereka perlu berikan racun yang lain. Begitu juga baja,
mereka terpaksa beli baja yang lain untuk menampung industri padi yang mereka terlibat.

Jadi, sebab itu saya minta, hari ini hari yang ke-91 menuju 100 hari kerajaan di
bawah kepimpinan Yang Amat Berhormat Bera ini. Hari ini hari yang ke-91 kalau tidak
silap saya, hanya ada sembilan hari lagilah tidak boleh selesai lagi masalah ini. Lagi
sembilan hari tidak boleh hendak selesai lagi masalah ini sedangkan mereka sudah
merintih, sudah menangis berhadapan dengan permasalahan kos yang sangat tinggi.

Begitu juga dengan isu-isu yang berkaitan dengan kenaikan harga barang, harga
makanan, harga ayam, harga daging dan sebagainya. Sudah hendak sampai 100 hari,
tidak ada lagi penyelesaian sedangkan Yang Amat Berhormat Perdana Menteri
mengatakan untuk tempoh 100 hari ini, setiap kementerian itu mesti berikan satu faktor
‘wow’.

Jadi, kita melihat yang ‘wow’ ini ‘wow juga, ‘wow’ terkejut. [Dewan ketawa] ‘Wow
rakyat terkejut. Wow! Naik harga. Wow! Harga ayam naik RM14.00. Wow! Yang
Berhormat Pekan dapat tanah RM100 juta. ‘Wow’ juga. [Ketawa] Jadi, kita hendak ‘wow’
ini ‘wow’ yang melegakan rakyat iaitu a/hamdulillah, ‘wow’ disertai dengan alhamadulillah.
[Disampuk] Alhamdulillah, dapat harga yang murah dan sebagainya. Jadi, ini yang perlu
dilihat oleh pihak kerajaan untuk mengatasi masalah ini.

Begitu juga, akhir sekali Yang Berhormat...
Tuan Pengerusi [Dato' Mohd Rashid Hasnon]: Minta rumuskan.

Dato’ Mahfuz bin Haji Omar [Pokok Sena]: Akhir sekali, Butiran 030300 —
Latihan Kemahiran Pertanian. Yang Amat Berhormat Perdana Menteri ada sebut dalam
Rancangan Malaysia Ke-12 untuk memberikan fokus kepada isu yang berkaitan dengan
TVET ini. Akan tetapi saya nampak di sini, bajet ini telah menurun daripada RM33 juta
kepada RM32 juta.

Jadi bagi saya, sesuatu yang sangat tidak wajar bagaimana untuk kita hendak
bangunkan, hendak develop lagi latihan kemahiran kepada sektor pertanian ini supaya
lebih ramai anak-anak muda untuk menyertai sektor pertanian dalam negara kita. Jadi
saya harap bahawa kerajaan harus memberikan tumpuan, kementerian harus
memberikan tumpuan kepada soal latihan kemahiran ini dengan menambahkan lagi
peruntukan dan begitu juga dengan peruntukan-peruntukan kepada sektor padi dan
beras. Terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Pokok Sena. Seterusnya saya menjemput Yang Berhormat Jerai.

6.09 ptg.

Tuan Sabri bin Azit [Jerai]: Assalamualaikum warahmatullahi wabarakatuh.
Terima kasih Tuan Pengerusi kerana memberi peluang kepada saya untuk perbahasan
Jawatankuasa Kementerian Pertanian dan Industri Makanan. Saya menyentuh berkaitan
perkara B.21 Butiran 020900 — Lembaga Kemajuan Pertanian Muda (MADA). Saya ingin
memohon kepada Kementerian Pertanian dan Industri Makanan Malaysia (MAF) untuk
memberi kebenaran khusus dengan menjadikan MADA sebagai pengeluar benih tunggal
utama di Kedah.
