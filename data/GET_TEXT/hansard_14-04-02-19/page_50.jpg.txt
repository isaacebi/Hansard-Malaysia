40 DR.24.11.2021

Jadi, kita bukan mahu menuntut untuk dikembalikan semua, tetapi bagi kita
peruntukkan yang seadil-adilnya yang layak diterima oleh rakyat Sabah untuk kita
bangunkan pembangunan di Sabah. Jangan anggap kita ini negatif.

Tuan Sim Chee Keong [Bukit Mertajam]: /[Bangun] Minta laluan sedikit
mengenai Sabah. Terima kasih Ahli Parlimen Kinabatangan dan terima kasih Tuan
Pengerusi. Saya hendak tanya, sebab tadi saya dengar dengan penuh berminat dan saya
sokong apa yang dikatakan oleh Ahli Parlimen Kinabatangan tentang keadaan di Sabah
yang memerlukan perhatian yang lebih berat daripada Kerajaan Persekutuan. Beliau
berkata bahawa tidak kiralah berpuluh-puluh tahun dari sekarang kalau keadaan tidak
berubah memang Ahli-ahli Parlimen dari Sabah akan menyatakan benda yang sama.

Di sini saya hendak tanya Yang Berhormat Kinabatangan. Adakah Yang
Berhormat Kinabatangan bersetuju dengan tindakan kerajaan menyiasat Ahli Parlimen
Sepanggar yang sebenarnya juga menyatakan seperti Yang Berhormat dari Kinabatangan
ini tentang hak orang Sabah. Adakah adil dan adakah betul tindakan kerajaan menyiasat
beliau? Kalau tidak, saya harap kita sama-sama menyeru supaya kerajaan menghentikan
siasatan tersebut dan penganiayaan terhadap Ahli Parlimen Sepanggar yang sebenarnya
turut memperjuangkan nasib rakyat Sabah. Terima kasih.

Dato’ Sri Bung Moktar bin Radin [Kinabatangan]: Terima kasih Yang
Berhormat Bukit Mertajam. Saya simple. Sekiranya mungkin ada unsur-unsur yang
hasutan itu perlu disiasat. Akan tetapi, kalau tidak ada sebaliknya untuk memperjuang
untung nasib rakyat Sabah ini harusnya dilaksanakan oleh semua pihak. Jadi ndak apa.
Saya rasa polis pun bertindak dengan lebih bijaksana. Dia akan siasat, saya ingat. Kalau
tidak ada apa-apa juga, insya-Allah kita berdoa kalau tiada apa-apa kita pun akan
membuat bantahan terhadap mungkin perbuatan-perbuatan yang tidak adil ini.

Ini kerana, kita mahu keadilan. Kita tidak lagi boleh hidup dalam dunia berpura-
pura. Tuan Pengerusi, 30 saat. Saya memohon Kementerian Kewangan lihatlah, guna
pancaindera yang Allah SWT bagi itu akal fikiran yang waras, bijaksana. Jangan guna
sentimen-sentimen yang boleh merugikan negara Malaysia. Ini kerana, Sabah ini
sebahagian dari Malaysia. Kalau Sabah mundur, payah juga. Kita tidak akan menjadi
sebuah negara yang boleh dibanggakan. Terima kasih Tuan Pengerusi.

Tuan Pengerusi: Terima kasih Yang Berhormat Kinabatangan. Seterusnya, saya
jemput Yang Berhormat Tuaran. Silakan.

12.54 tgh.

Datuk Seri Panglima Wilfred Madius Tangau [Tuaran]: Terima kasih Tuan
Pengerusi. Saya ingin berbahas bagi Maksud Bekalan 11, Perkhidmatan dan
Perbendaharaan. Butiran 021700 — Pemberian Penyelenggaraan Cerun Jalan Raya
Negeri. Dalam butiran ini, sebanyak RM60 juta telah diperuntukkan.

Saya ingin bertanya. Bagaimanakah RM60 juta ini diagih-agihkan pada negeri-
negeri? Dalam hal ini, saya ingin bertanya berapa yang diberi pada Sabah supaya rakan
saya Yang Berhormat Kinabatangan, Menteri JKR Sabah kerjanya akan ringan sedikit. Ini
kerana, terutama dalam musim tengkujuh ini memang banyak jalan yang rosak kerana
tanah runtuh dan sebagainya dan perlu diperbaiki. Peruntukkan sebanyak RM6O juta ini
sebenarnya tidak banyak. Sedikit ya. Jadi, saya ingin tahu berapa diberi pada Sabah dan
untuk tahun hadapan.

Tuan Pengerusi, saya juga ingin berbahas pada Butiran 022100 — Pemberian
Khas kepada Wilayah Persekutuan. Sebanyak RM29 juta telah diperuntukkan untuk
tujuan ini. Saya ingin bertanya. Bagaimana RM29 juta ini diagih-agihkan pada Wilayah
Persekutuan Kuala Lumpur, Wilayah Persekutuan Putrajaya dan Wilayah Persekutuan
Labuan dan untuk apa RM29 juta ini? Tentunya yang lebih memerlukan peruntukkan ini
ialah Wilayah Persekutuan Labuan sebab Wilayah Persekutuan Labuan masih lagi ke
terbelakang berbanding dengan Kuala Lumpur dan Putrajaya.

Tuan Pengerusi, saya dalam Maksud Bekalan 11 ini mencari lagi butiran yang
berkaitan dengan pemberian khas kepada negeri-negeri. Akan tetapi, saya tidak terjumpa
dan setelah saya melihat tengok-tengok dalam Perbelanjaan Persekutuan 2022 ini
terjumpa pula di Maksud Tanggungan 12 — Perbendaharaan pada muka surat 52. Di situ
baharulah ada Butiran 010000 — Pemberian dan Serahan kepada Negeri-negeri. Di situ
