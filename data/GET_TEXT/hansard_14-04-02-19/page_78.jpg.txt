68 DR.24.11.2021

01600

Akhir sekali adalah Butiran 030500 - Insentif Pengeluaran Getah (IPG). Saya lihat
peruntukan bajet hanya adalah RM180 juta sahaja berbanding dengan RM300 juta
sebelum ini. Apa sebab bajet insentif pengeluaran getah dikurangkan sedangkan banyak
barang seperti tayar dan sarung tangan memerlukan susu getah? Pengilang-pengilang
sarung tangan banyak mengimport susu getah dari Thailand dan Indonesia.

Apa sebab atau kekangan yang buat pekebun-pekebun Malaysia tidak jual susu
getah yang bernilai lebih tinggi? Adakah kerajaan ada pelan tindakan untuk mengalih
kepada pengeluaran susu getah menggantikan sekerap getah yang bernilai lebih rendah
berbanding dengan susu getah.

Akhir sekali, saya hendak tambah lagi satu adalah di bawah Butiran 040000 -
One-off. Di bawah sini adalah satu program peningkatan produktiviti getah diperuntukkan
RM15 juta. Apa ini yang disebutkan dalam apa program ini dan apa yang dijangkakan
akan dihasilkan dari program? Itu saja daripada saya, daripada soalan saya. Terima kasih.

Tuan Pengerusi: Terima kasih Yang Berhormat Tebrau. Silakan Yang Berhormat
Hang Tuah Jaya.

4.02 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Bismillahi Rahmani Rahim. Assalamualaikum warahmatullahi wabarakatuh.
Terima kasih Tuan Pengerusi.

Tuan Pengerusi: Waalaikumussalam.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Pertamanya ialah tentang Butiran 030300, berkaitan dengan menangani kempen
anti minyak sawit. Saya ingin tanya kepada Yang Berhormat Menteri, kita difahamkan
pada awal tahun ini telah pun difailkan satu tindakan undang-undang terhadap EU berkait
tentang kempen-kempen yang amat negatif terhadap minyak sawit. Jadi saya ingin tanya,
apakah perkembangan pemfailan kes ini dan perkembangan kes ini? Apakah RM20 juta
yang diperuntukkan itu memadai dalam konteks untuk kita memainkan peranan yang
bersungguh-sungguh menangani isu ini?

Ini kerana kita tahu sekarang ini terdapat black campaign, kempen yang pada
saya amat teruk. Bagaimana kita memanfaatkan negara-negara yang bersama dengan
kita seperti Indonesia dan juga syarikat-syarikat yang mempunyai sumber yang banyak
untuk sama-sama kita memanfaatkan, bersepadu dalam usaha kerajaan menangani
kempen anti minyak sawit di Eropah ini. Itu yang pertama.

Kedua, saya juga ingin bangkitkan Butiran 030400 - MSPO yang diperuntukkan
sebanyak RM35 juta. Saya ingin tanya kementerian, apakah fokus utama untuk tahun
hadapan ini dan bagaimana kementerian memanfaatkan misalnya Koperasi Penanam
Sawit Mampan (KPSM)? Dahulunya kita memberikan seperti semacam satu geran RM1
juta untuk KPSM-KPSM ini bergerak secara sendiri. Apakah perkara ini sekarang ini
diteruskan ataupun ada kaedah baharu untuk merancakkan lagi industri sawit ini
terutamanya melalui KPSM ini kerana kita tahu koperasi-koperasi ini membantu pekebun-
pekebun kecil sawit ini.

Perkara yang ketiga yang ingin saya bangkitkan ialah Butiran 020400 - Lembaga
Perindustrian Kayu Malaysia (MTIB). Di sini dinyatakan ada peruntukan sebanyak RM20
juta. Saya ingin menarik perhatian Yang Berhormat Menteri, dalam industri kayu ini, antara
perkara yang saya fikir masih lagi kita tercicir atau mungkin terlepas pandang ialah
berkaitan tentang penglibatan bumiputera dalam industri perkayuan ini.

Saya ingin tanya kepada kementerian, setakat ini berapa persen, berapakah
peratus penglibatan bumiputera termasuk mereka yang muda-muda ini daripada segi
aspek designnya dan sebagainya kerana kita tahu bahawa industri kayu ini amat baik
untuk kita kembangkan terutama di sebelah Pantai Timur dengan kreativiti mereka untuk
membuat reka cipta dan sebagainya.

Ini kerana daripada peruntukan yang sedia ada ini saya percaya kalau kita tidak
memperuntukkan jumlah yang mencukupi untuk membantu mendanai kumpulan
