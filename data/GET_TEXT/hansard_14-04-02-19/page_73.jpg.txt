DR.24.11.2021 63

Tuan Chang Lih Kang [Tanjong Malim]: Yang Berhormat Jelutong tidak tanya
tentang mahkamah. Yang Berhormat Jelutong tanya...

Dato’ Mahfuz bin Haji Omar [Pokok Sena]: Menteri tidak hendak faham itu.

Datuk Seri Utama Tengku Zafrul bin Tengku Abdul Aziz: Tuan Pengerusi Yang
Berhormat Kota Kinabalu...

Tuan Chang Lih Kang [Tanjong Malim]: ...Tentang LHDN tidak senarai
hitamkan.

Datuk Seri Utama Tengku Zafrul bin Tengku Abdul Aziz: ...Ada
membangkitkan isu jumlah bayaran pemansuhan...

Tuan Chang Lih Kang [Tanjong Malim]: ...Ini di bawah Kementerian Kewangan.

Datuk Seri Utama Tengku Zafrul bin Tengku Abdul Aziz: ...Duti import dan
eksais atas barangan petroleum kepada negeri Sabah dan Sarawak yang tidak disemak
semula sejak tahun 1999. Untuk makluman Yang Berhormat, bayaran ini iaitu sebanyak
RM120 juta masing-masing kepada Sabah dan Sarawak seperti yang disediakan di bawah
B.11 merupakan pemberian Kerajaan Persekutuan kepada kerajaan negeri ekoran
pemansuhan duti import dan duti eksais ke atas produk petroleum. Pemansuhan ini timbul
ekoran berkuat kuasanya Perjanjian AFTA bermula pada 1 Januari 2020. Maka perlu
ditekankan bahawa dengan pemansuhan bayaran ini Kerajaan Persekutuan tidak lagi
menerima sebarang hasil berkaitan perkara itu kini.

Dengan itu Kerajaan Persekutuan menanggung sebanyak RM240 juta setahun
kepada negeri Sabah dan Sarawak melalui pembiayaan daripada hasil dan sumber lain
iaitu termasuk daripada negeri lain lah. Namun begitu, Kerajaan Persekutuan kini terbuka
dan seperti yang disebut semasa penggulungan dasar tempoh hari, bersedia untuk
merunding dan meningkatkan pemberian Persekutuan kepada Sabah dan Sarawak di
bawah pemberian khas Perkara 112D Perlembagaan Persekutuan.

Tuan Chan Foong Hin [Kota Kinabalu]: Okey, terima kasih.

Datuk Ignatius Darell Leiking [Penampang]:Terima kasih Tuan Pengerusi dan
Yang Berhormat Menteri. Formulanya penting. Bagaimanakah Kerajaan Pusat dapat
identify berapa amaun yang payable dalam special grant to Sabah under Article 112D?
Akan tetapi Yang Berhormat Menteri, saya juga ingin tanya, adakah jawapan kepada
soalan Yang Berhormat Sepanggar tadi berkenaan dengan rundingan khas Jana Wibawa.
Terima kasih.

Datuk Seri Utama Tengku Zafrul bin Tengku Abdul Aziz: Okey, terima kasih.
Saya akan pergi ke sana sekejap lagi.

Tuan Pengerusi [Dato’ Mohd Rashid Hasnon]: Yang Berhormat Menteri masa
sudah tamat, perlu berapa minit lagi Yang Berhormat Menteri.

Datuk Seri Utama Tengku Zafrul bin Tengku Abdul Aziz: Beri saya lagi lima
minit boleh?

Tuan Pengerusi [Dato’ Mohd Rashid Hasnon]: Lima minit, baik. Sila set lima
minit. Teruskan Yang Berhormat Menteri.

Datuk Seri Utama Tengku Zafrul bin Tengku Abdul Aziz: Teruskan dulu ya.
Tuan Noor Amin bin Ahmad [Kangar]: Sampai pukul 4.

Datuk Seri Utama Tengku Zafrul bin Tengku Abdul Aziz: Tuan Pengerusi ini
mengenai pemberian penyelenggaraan cerun jalan raya negeri. Yang Berhormat Tuaran
ada membangkitkan tadi berhubung...

Tuan Lim Guan Eng [Bagan]: Ya, itu satu tentang- minta maaf. Terima kasih
Yang Berhormat Menteri. Tadi Yang Berhormat Menteri saya- kalau saya tidak dengar,
silap dengar itu defisit bajet ialah 6.5 peratus.

Datuk Seri Utama Tengku Zafrul bin Tengku Abdul Aziz: Tahun ini.
Tuan Lim Guan Eng [Bagan]: Tahun inilah.
Datuk Seri Utama Tengku Zafrul bin Tengku Abdul Aziz: Unjuran...
