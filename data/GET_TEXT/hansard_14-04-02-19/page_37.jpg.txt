DR.24.11.2021 27

11.46 pg.

Dato’ Seri Anwar bin Ibrahim [Port Dickson]: Terima kasih Tuan Yang di-
Pertua. Pertama, saya ingin menjelaskan bahawa Yang Berhormat Menteri Kewangan
tidak menjawab banyak persoalan yang saya bangkitkan. Ini termasuk soal unjuran
pertumbuhan. Apa yang kita kehendaki ialah penjelasan mengapa digunakan unjuran
yang tertinggi di dunia. Kalau ia ada alasan, dia boleh berikan. Ini di bawah belanjawan
negara, aktiviti Butiran 020100 — Strategi Fiskal. Saya mohon supaya diberikan
penjelasan.

Kedua ialah tentang unjuran jumlah hasil kerajaan yang lebih tinggi ketimbang
2019 yang juga saya bangkitkan yang tidak diberikan penjelasan oleh Yang Berhormat
Menteri Kewangan. Berikutnya ialah dalam perkara yang sama iaitu pertambahan lesen
judi yang tidak diberikan penjelasan. Saya tanya bila diluluskan, berapa jumlah diluluskan.
Apakah Jemaah Menteri diminta dimaklumkan? Apakah parti-parti Melayu, UMNO, PAS
dan BERSATU memberi perakuan dan persetujuan kepada kelulusan perjudian tambahan
itu? Belum ada jawapan.

Kemudian tentang ketirisan MKN. Berdasarkan Laporan Ketua Audit Negara yang
saya anggap sebagai institusi utama demi keselamatan tetapi telah melanggar beberapa
peraturan kewangan yang melibatkan kedudukan Perdana Menteri selaku Pengerusi
MKN. Apa yang belum dijawab juga tentang Projek 5G DNB walaupun ini disentuh oleh
Menteri lain tetapi ini melibatkan kontrak yang juga tentang pendirian kerajaan dalam off-
budget agencies atau expenditures.

Kemudian, saya bertanya juga tentang pinjaman diberikan oleh Yang Berhormat
Menteri Kewangan atau kerajaan iaitu RM500 juta kepada AirAsia. Apakah alasan yang
diberikan oleh Kementerian Kewangan memihak kepada AirAsia dan mengetepikan
MAS?

Tuan Pengerusi: Pinjamankah atau jaminan Yang Berhormat?

Dato’ Seri Anwar bin Ibrahim [Port Dickson]: Pinjaman— jaminan 80 peratus
kerajaan. Kemudian, HSR. Saya menyatakan bahawa projek ini dianggap penting tetapi
apakah pendirian kerajaan sekarang. Ini terkait kalau diteruskan dengan meminda
kedudukan aset company yang 50-50 yang saya anggap tidak adil kerana kepentingan
Malaysia itu jauh lebih tinggi.

Kemudian, tidak juga dijawab pengambilan alih Lapangan Terbang Subang dan
kepentingan dalam WTC Holdings. Mungkin— entah beberapa bilion, tidak dijawab.
Kemudian, kita juga mencadangkan tentang peruntukan tambahan Jabatan Audit Negara
dan kedudukan dalam J-KOM yang juga tidak dijawab. Ini yang pertama.

Kedua, Butiran 030000 — Strategi Pelaburan. Ini kita bangkitkan pertama tentang
komponen jaminan kerajaan. Saya minta penjelasan sukuk IPIC, MOF, 1MDB Energy Ltd.
semua mencecah tempoh matang tahun 2039 dengan prinsipal RM5 bilion serta USD1.75
bilion untuk 1MDB Energy Ltd.

01150

Kemudian, yang saya tekankan di sini ialah bahawa tidak ada penjelasan. Saya
faham Menteri Kewangan tidak semestinya jawab semua di Dewan kerana kekangan
waktu. Akan tetapi tidak ada nota bertulis menjelaskan tentang perkara ini.

Kemudian — baik, dipendekkan. DNB saya sentuh tadi tetapi kerana ada terlalu
banyak kontroversi terkait yang sebahagiannya dibangkitkan oleh Yang Berhormat
Ledang tetapi saya tidak dapat penjelasan yang memuaskan.

Butiran 050600 — Pengurusan Audit Dalam. Tugas-tugas Ketua Audit Negara,
yang telah kita bangkitkan tentang Jabatan Akauntan Negara. Saya rumuskan sahaja
kerana kekangan waktu. Khidmat perunding juga tidak ada penjelasan yang memuaskan
kerana kita sebut di sini perunding individu dan had yang dikenakan.

Anggaran kos perunding kalau setakat RM50 juta di syarikat-syarikat tempatan.
Kalau untuk syarikat-syarikat antarabangsa ditingkatkan. Jadi, ini pun sukar kita mengerti
mengapa ada diskriminasi terhadap syarikat tempatan. Sekurang-kurangnya Menteri
Kewangan harus mencari jalan untuk membantu mengurangkan beban.
