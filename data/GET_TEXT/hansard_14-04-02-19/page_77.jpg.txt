DR.24.11.2021 67

ix) Yang Berhormat Jerai;

x) Yang Berhormat Tampin;

(

(

(xi) Yang Berhormat Setiu;
(xii) Yang Berhormat Jempol;
(

xiii) | Yang Berhormat Kota Samarahan; dan
(xiv) | Yang Berhormat Kalabakan.

Saya menjemput Yang Berhormat Tebrau untuk memulakan perbahasan
Peringkat Jawatankuasa, lima minit.

3.55 ptg.

Tuan Steven Choong Shiau Yoon [Tebrau]: Terima kasih Tuan Pengerusi.
Izinkan saya sertai perbahasan Kementerian Perusahaan Perladangan dan Komoditi.

Tuan Pengerusi, butiran-butiran yang saya akan sentuh berkaitan dengan Butiran
020200 — Lembaga Kenaf dan Tembakau Negara (LKTN), Butiran 020300 — Lembaga
Koko Malaysia (LKM), Butiran 020400 — Lembaga Perindustrian Kayu Malaysia (MTIB)
dan juga Butiran 020500 — Lembaga Lada Malaysia (MPB).

Saya ingin minta Yang Berhormat Menteri yang baru-baru mengambil alih
kementerian ini menyatakan apakah cabaran-cabaran yang kementerian ini hadapi untuk
menempatkan kementerian ini ke satu tempat supaya ia boleh menyambung sebahagian
besar KDNK atau GDP, dengan izin, pada tahun depan dan seterusnya?

Sila nyatakan juga langkah-langkah yang telah diambil oleh keempat-empat
lembaga ini supaya pengeluaran-pengeluaran dapat bertambah dengan ketara serta nilai
eksportnya boleh meningkat dengan kadar yang ketara.

Saya ingin tanya juga, apakah produk-produk downstream yang sedia ada? Apa
yang sedang dalam perancangan selanjutnya yang akan menghasilkan produk-produk
yang bernilai tinggi agar bukan pengilang-pengilang yang akan untung besar tetapi
pekebun-pekebun juga yang akan untung akibat penambahan market demand, dengan
izin.

[Tuan Yang di-Pertua mempengerusikan Jawatankuasa]

Apa manfaatnya pembangunan MS Standard grading kenaf yang baru-baru
diumumkan oleh Yang Berhormat Menteri tidak lama lalu supaya kenaf boleh jadi satu
komoditi yang akan menghasilkan banyak pendapatan kepada pekebun-pekebun,
khususnya di kawasan luar bandar?

Seterusnya, saya ingin sentuh Butiran 030300 — Menangani Kempen Anti Minyak
Sawit. Saya lihat peruntukan yang diminta dalam bajet inisama dengan tahun yang lepas.

Adakah ini bermakna ancaman daripada Kempen Anti Minyak Sawit semakin
kurang atau Yang Berhormat Menteri sudah ada strategi baru untuk mengelak atau
mengatasi pergerakan anti minyak sawit? Sila nyatakan strategi baru untuk memastikan
market demand, dengan izin, bagi minyak sawit akan kekal kuat pada masa yang akan
datang.

Butiran seterusnya ialah Butiran 030400 —- Persijilan Minyak Sawit Mampan
Malaysia (MSPO). Saya ingin bertanya Yang Berhormat Menteri, setakat mana MSPO
diterima oleh pasaran antarabangsa?

Apakah langkah-langkah yang sedang atau akan diambil untuk menempatkan
MSPO sebagai satu- kayu ukur yang lebih baik daripada RSPO? Memandangkan
Malaysia ialah negara yang paling awal menyediakan pusat R&D, dengan izin, dan
sebagainya. Jadi bagi saya, MSPO harus diguna pakai sebagai satu ukur kayu yang lebih
penting berbanding dengan RSPO.
