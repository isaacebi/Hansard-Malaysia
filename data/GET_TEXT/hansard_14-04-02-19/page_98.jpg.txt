88 DR.24.11.2021

asing. Justeru itu, apakah reaksi dan tindakan kementerian terhadap kepincangan yang
berlaku?

Saya tahu pelbagai inisiatif dilakukan oleh kementerian untuk meningkatkan
pendapatan para petani seperti SMART Sawah Berskala Besar tetapi jika kehadiran
pesawah warga asing ini tidak dibendung, petani tempatan tidak mendapat manfaat,
warga asing pula akan monopoli industri padi negara. Saya mencadangkan kepada
kementerian memperkenalkan program pemutihan kawasan skim luar jelapang padi
dengan kadar segera supaya perkara ini tidak berpanjangan.

Butiran 90200 — Industri Tanaman, Ternakan dan Perikanan. Pertamanya, saya
ingin merakamkan jutaan terima kasih kerana telah memperuntukkan iaitu pada tahun
2022 sebanyak RM33 juta berbanding dengan RM18 juta sebelum ini.

Industri-industri ini bukan sahaja memerlukan nafas baru, namun industri tersebut
juga memerlukan pelapis baru untuk memperkukuhkan sektor pertanian dan industri
makanan. Hal ini kerana industri tersebut masih lagi dipelopori oleh orang yang sudah
berumur. Manakala penglibatan golongan muda amat menyedihkan.

Soalan saya, berapa nisbah penglibatan terkini antara warga tua dan warga muda
mengikut pecahan tanaman, ternakan dan perikanan? Kekurangan penglibatan golongan
muda sudah tentulah berkait rapat dengan persepsi masyarakat terhadap industri
tersebut. Meskipun pelbagai galakan dan saranan telah diusahakan sejak sekian lama.
Sekiranya keadaan terus berlarutan sudah tentulah akan memberi kesan yang besar dan
boleh merencatkan Dasar Sekuriti Makanan Negara.

Soalan saya, apakah strategi kementerian bagi meningkatkan imej pertanian dan
menjadikan sektor tersebut lebih menarik dan menguntungkan supaya dapat memikat
generasi baru? Apakah kementerian bercadang untuk memperkenalkan insentif khas
seperti elaun sara hidup kepada golongan belia yang menceburi bidang berkenaan? Saya
berpendapat sudah tentu...

Tuan Pengerusi [Dato’ Mohd Rashid Hasnon]: Masa sudah habis.

Dato’ Haji Salim Sharif [Jempol]: ...Sedikit sahaja lagi. Saya berpendapat sudah
tiba masanya untuk kementerian melakukan peremajaan dan pembaharuan secara
holistik agar nafas baru dapat ditiupkan kepada industri tersebut. Saya mencadangkan
kementerian membentuk dasar baru dengan meletakkan pekerja di sektor berkaitan
sebagai kategori khidmat negara kerana ia berada dalam barisan ekonomi yang bersifat
food security.

Last, last. Butiran 40001 — Institut Penyelidikan dan Kemajuan Pertanian Malaysia
(MARDI). MARDI merupakan salah sebuah institusi yang menjadi tunjang dalam
menentukan jatuh bangun sektor pertanian dan industri makanan negara. Peranan yang
dimainkan oleh industri tersebut amat penting iaitu melakukan penyelidikan dan
pembangunan R&D terhadap pengeluaran, pemprosesan, tanaman, ternakan dan
sebagainya.

Saya ingin berterima kasih atas peningkatan peruntukan sebanyak RM31 juta
pada tahun 2022 berbanding RM24 juta sebelumnya. Setakat tahun 2020, masih banyak
jenis tanaman dan ternakan direkodkan tahap SSL yang rendah serta memerlukan R&D
untuk meningkatkan pengeluaran.

01740

Antaranya halia 16.2 peratus, cili 30.8 peratus, mangga 30.2 peratus, daging
kambing 12.1 peratus dan daging lembu 23 peratus. Jadi kesemuanya merupakan jenis
makanan popular menjadi pilihan dan kegemaran sebahagian besar rakyat Malaysia.
Soalan saya, apakah jenis makanan ternakan akan menjadi fokus utama kementerian
menjelang tahun 2022 dan meningkatkan kadar SSL ini. Saya berpendapat MARDI
hendaklah memberi tumpuan kepada penghasilan benih padi baharu supaya dapat
mencapai sasaran tahap SSL beras iaitu 75 peratus penghujung RMKe-12.

Sekian, Tuan Pengerusi yang telah beri ruang kepada saya dan segala persoalan
yang saya bangkitkan mohon supaya tindakan segera oleh MAFI dengan tuntas dan
bernas. Terima kasih.
