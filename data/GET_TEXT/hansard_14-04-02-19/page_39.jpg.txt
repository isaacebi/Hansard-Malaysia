DR.24.11.2021 29

ini daripada segi pakar-pakar tempatan telah pun drain to other side of the world termasuk
juga mereka telah pun berhijrah ke Australia, berhijrah ke United State of America dengan
pendapatan yang begitu tinggi. Ini merugikan kepakaran tempatan.

Jadi, saya mencadangkan supaya kerajaan menyemak semula syarikat-syarikat
yang bertaraf perintis yang tidak dikenakan cukai selama 10 tahun sekiranya kita mahu
mengenakan windfall tax.

Kerugian pada kerajaan dari sudut menambah pendapatan negara ternyata hari
ini. Selama tiga tahun lebih kurang apabila syarikat-syarikat seperti Lynas telah meraih
keuntungan tidak memberi keuntungan kepada negara kita.

Jadi, perlunya Kementerian Kewangan menyemak semula cukai-cukai yang
dicadangkan untuk merangkumi semua syarikat tanpa pengecualian tetapi kita kena
imbangkan. Ada juga syarikat-syarikat yang bertaraf perintis memberi pulangan yang
tinggi dengan membawa pelaburan asing dalam sektor industri dengan menggunakan
barangan keluaran mereka. Terima kasih Tuan Pengerusi.

Tuan Pengerusi: Terima kasih Yang Berhormat Alor Gajah. Yang Berhormat
Bagan ya.

11.59 pg.

Tuan Lim Guan Eng [Bagan]: Terima kasih Tuan Pengerusi. Saya merujuk
kepada Maksud Bekalan B.10, B.11, B.12 dan kod-kod butiran yang berkaitan. Tuan
Pengerusi...

Tuan Pengerusi: Boleh buka.

Tuan Lim Guan Eng [Bagan]: Terima kasih Tuan Pengerusi. Terlebih dahulu
saya ingin minta, Yang Berhormat Timbalan Menteri Kewangan II ada tak?

Tuan Pengerusi: Ada.
=1200

Tuan Lim Guan Eng [Bagan]: Tidak nampak jauh. Saya nak minta pihak
kerajaan, kalau kita lihat daripada segi pemberian perbelanjaan pembangunan kepada
negeri-negeri, saya hendak sekali lagi kita tidak dapat satu gambaran yang jelas kerana
kalau kita lihat pemberian yang diberikan, nampaknya kalau kita lihat daripada segi
peratusan telah berkurangan.

Sungguhpun ada dinyatakan bahawa ada tambahan tapi ia masih jauh daripada
apa yang sepatutnya diterima. Ini kerana Yang Berhormat Timbalan Menteri ada dari
Sabah. Saya rasa Yang Berhormat Timbalan Menteri pun tahu, kalau kita lihat dari sudut
jumlah peratusan untuk perbelanjaan pembangunan negeri Sabah iaitu untuk Belanjawan
2022 hanyalah sekadar 6.9 peratus.

Kalau dibandingkan dengan apa yang diberikan oleh Kerajaan Pakatan Harapan
pada tahun terakhir iaitu Belanjawan 2020, adalah sebanyak 9.3 peratus daripada jumlah
perbelanjaan pembangunan secara_ keseluruhannya. So, ini merupakan_ satu
pengurangan lebih 2 peratus. So, ini kalau kita lihat peratusan yang kita pakai, sama
semasa Kerajaan Pakatan Harapan. Sepatutnya bukan dapat RM5.2 bilion seperti yang
diperuntukkan dalam Belanjawan 2022. Sepatutnya mendapat RM7 bilion. So,
mengapakah ini tidak diberikan supaya kita dapat pastikan keseimbangan dan juga
keadilan kepada negeri-negeri di Sabah dan Sarawak.

Tentu perkara ini akan jadi satu perkara penting...

Tuan Pengerusi: Yang Berhormat, Yang Berhormat, persoalan itu telah
dibahaskan semasa peringkat dasar Yang Berhormat.

Tuan Lim Guan Eng [Bagan]: Bukan, bukan dasar. Ini secara kalau kita lihat
dalam kod, ia ada Perbendaharaan Sarawak dan Sabah. So, di sini saya rasa kita lihat
secara spesifik dan saya di sini kita juga menyatakan ini bukan sahaja untuk Sabah
Sarawak, saya pun kena sebut Pulau Pinang. Pulau Pinang telah dikurangkan daripada
RM998 juta kepada RM995 juta.
