DR.24.11.2021 99

terbiar seperti sawah di Tuaran itu dapat dibangunkan kembali. Jika tidak, nanti tanah-
tanah ini akan tumbuh dengan rumah-rumah dan bangunan dan sebagainya. Jadi, sayang
daripada segi mengeluarkan makanan.

Seterusnya, Butiran 030000 — Industri Agromakanan dan Keusahawanan Tani
yang juga telah menyenaraikan Lembaga Pemasaran Pertanian Persekutuan (FAMA) dan
Lembaga Perindustrian Nanas Malaysia. Dalam hal ini, saya sedar bahawa FAMA ada
mempunyai satu platform untuk pemasaran iaitu agrobusiness. la telah dibina oleh pihak
MIMOS dahulu untuk FAMA. Saya tahu ini sebab saya tahu apa yang dibuat oleh MIMOS
dahulu untuk FAMA.

Saya ingin bertanya sama ada pihak kementerian telah — apakah langkah-langkah
kementerian untuk mempromosi platform ini supaya usahawan-usahawan tani khususnya
golongan muda dapat menggunakan sebaik-baik mungkin platform ini untuk memasarkan
hasil-hasil pertanian mereka secara e-commerce. Potensinya begitu besar sebab dia
boleh memasarkan di seluruh dunia sebenarnya.

01830

Cumanya, barangkali ramai anak-anak muda yang tidak tahu adanya kemudahan
ini ya, platform ini untuk membuat pasaran. Jadi, saya ingin tahu apakah kementerian
memberi peruntukan atau membuat program untuk mempromosi platform e-commerce
yang dibuat oleh FAMA ini?

Kemudian, daripada segi Lembaga Perindustrian Nanas Malaysia (LPNM), saya
tahu yang kerajaan Sabah belum lagi menerima Lembaga Perindustrian Nanas Malaysia
di Sabah, belum lagi ya. Jadi, saya nampak peruntukan pun besar juga dibuat di sini, lebih
kurang RM27 juta daripada segi mengurus dan ada lagi peruntukan untuk pembangunan.
Saya ingin tahu bagaimanakah Kerajaan Persekutuan boleh membantu petani-petani
yang terlibat dalam penanaman nanas, usahawan-usahawan menanam nanas di Sabah?

Oleh kerana LPNM ini tidak dapat diperluaskan di Sabah jadi bagaimana
membantu usahawan-usahawan? Mereka yang terlibat dalam penanaman nanas ini di
Sabah, di kawasan saya di Tuaran memang ramai yang menanam nanas dan pada ketika
COVID-19 ini ia terbiar begitu sahaja sebab memasarkan pun masalah. Kita nampak tidak
ada yang memberi bantuan pada mereka.

Kemudian, dalam Butiran 04700 — Pembangunan Industri Padi. Dalam hal ini,
saya ingin tahu apakah langkah-langkah yang diambil oleh kementerian untuk
membangun dan menolong mereka yang terlibat dalam penanaman padi bukit? Di Sabah
ini ramai yang terlibat dalam penanaman padi bukit termasuk di kawasan saya di Tuaran.
Apakah bantuan-bantuan yang sedang dan diberi oleh kementerian?

Terakhir, LKIM kepada nelayan-nelayan kita. Saya juga ingin tahu apakah
bantuan-bantuan yang diberikan kepada nelayan-nelayan kita dan apakah langkah-
langkah untuk memastikan supaya produktiviti mereka dapat ditingkatkan? Itu sahaja
yang saya ingin katakan. Terima kasih.

Tuan Pengerusi [Dato’ Mohd Rashid Hasnon]: Terima kasih Yang Berhormat
Tuaran. Yang Berhormat, masa ikut usul habis 6.30 tetapi saya boleh guna Peraturan
Mesyuarat 12(1) dan (3) untuk extend 15 minit maksimum. Oleh itu, saya jemput Yang
Berhormat Beaufort kemudian Yang Berhormat Batu Gajah, sharp lima minit seorang.
Silakan.

6.32 ptg.

Dato’ Hajah Azizah binti Mohd Dun [Beaufort]: Terima kasih Tuan Pengerusi.
Saya terus kepada Butiran 020100 — Industri Padi dan Beras. Saya lihat bahawa SSL
untuk tahun 2021 secaranya 82.39 peratus tetapi peruntukan yang diperuntukkan untuk
tahun hadapan adalah diturunkan dari tahun lalu.

Jika melihat ini, saya minta penjelasan daripada kementerian bagaimana pula
diturunkan ini sedangkan ada usaha adalah untuk meningkatkan SSL untuk beras? Akan
tetapi terdapat pengurangan daripada bajet.

Berapakah kadar subsidi harga padi yang dicadangkan oleh kementerian?
Adakah kerajaan berhasrat untuk menurunkan kadar subsidi harga padi? Apakah insentif-
