98 DR.24.11.2021

Ada_ pengilang-pengilang yang mengambil kesempatan dengan membuat
pemotongan pemutuan padi dengan tidak mengikut kaedah dan garis panduan yang
ditetapbkan oleh kementerian. Ini berpunca daripada kurangnya pemantauan dan
penguatkuasaan. Maka, saya sarankan supaya kerajaan memperhalusi kaedah yang
lebih sistematik dan menyeluruh bagi melihat isu ini sebagai keutamaan dalam agenda
kementerian membantu petani dan mengukuhkan sekuriti makanan negara.

Seterusnya, Butiran 94000 — Projek Pemacu Pertanian. Pelaksanaan sistem
pengairan tersier bagi membaiki sistem pengurusan air ke sawah padi perlu diteruskan di
mana projek ini telah bermula pada tahun 2011 di bawah program NKEA EBP10. Mohon
pihak kerajaan untuk mempertimbangkan peruntukan khususnya kepada Lembaga
Kemajuan Pertanian Muda sehingga selesai semua blok pengairan dilengkapi dengan
sistem tersier

Seterusnya, Butiran 02900 — Program dan Pembangunan Punca Air. Petani-
petani di kawasan MADA sedang menunggu pelaksanaan projek menaiktaraf sistem
tersier di blok-blok pengairan yang telah lama diumumkan oleh kerajaan. Ada setengah
daripada blok-blok tersebut telah siap sepenuhnya dan ada lagi yang belum dimulai.

Satu lagi projek yang telah lama diumumkan adalah projek Skim Permindahan Air
Jeniang ataupun Jeniang Transfer yang terletak di Daerah Sik. Setakat ini, hanya fasa
satu yang telah disiapkan. Mohon pihak kementerian untuk menyatakan; pertama, apakah
status semasa dan hala tuju bagi kedua-dua projek ini. Kedua, adakah pelaksanaan projek
ini masih dalam perancangan pihak kementerian.

Tuan Pengerusi [Dato' Mohd Rashid Hasnon]: Masa dah tamat, Yang
Berhormat Sik.

Tuan Ahmad Tarmizi bin Sulaiman [Sik]: Terakhir, Tuan Pengerusi. Butiran
10005 — Bahagian Pembangunan Perniagaan dan Pelaburan. Saban tahun, kita terus
mengimport bekalan makanan daripada luar untuk menampung ketidakcukupan makanan
dalam negara. Saya percaya sebenarnya ramai pemain industri di luar sana yang
sebenarnya berkemampuan untuk meningkatkan hasil pengeluaran bahan makanan.

Saya jangkakan sekiranya pihak kementerian ada menyediakan insentif-insentif
dalam bentuk pengecualian cukai, ini akan dapat menarik minat pelabur dari dalam dan
luar negara bagi merancakkan pengeluaran makanan dalam negara. Mohon kementerian
untuk menyatakan apakah usaha kerajaan untuk mengurangkan import makanan dengan
melibatkan lebih banyak syarikat swasta dan golongan profesional dalam bidang
pertanian ini. Apakah insentif-insentif yang telah disediakan untuk usaha-usaha ini. Tuan
Pengerusi, sekian terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Sik. Seterusnya saya menjemput Yang Berhormat Tuaran.

6.26 ptg.

Datuk Seri Panglima Wilfred Madius Tangau [Tuaran]: Terima kasih Tuan
Pengerusi kerana memberi peluang kepada saya untuk berbahas bagi Maksud Bekalan
21 —Kementerian Pertanian dan Industri Makanan.

Butiran 020000 — Bekalan Makanan Negara. Tuan Pengerusi, bekalan makanan
betul-betul terasa pada ketika pandemik COVID-19 ini. Oleh sebab itu, segala kekuatan
negara perlu digemblengkan untuk dipastikan kita dapat memastikan adanya makanan.
Dalam hal ini, saya ingin bertanya kepada kementerian apakah langkah-langkah yang
sedang diambil untuk memastikan supaya tanah-tanah terbiar khususnya tanah-tanah
sawah yang terbiar dapat dibangunkan semula supaya dapat mengeluarkan padi dan
sebagainya.

Di kawasan saya di Tuaran, memang sudah banyak kawasan sawah yang tidak
dapat diusahakan oleh sebab masalah pengairan dan saliran. Pada satu ketika dahulu,
telah dibuat estimate dan kita cuma memerlukan lebih kurang RM20 juta untuk pastikan
supaya pengairan dan saliran untuk sawah padi di Tuaran dapat di atas.

Akan tetapi, oleh sebab ada masalah peruntukan dari Pusat ketika itu, ia tidak
dapat dilaksanakan. Saya ingin bertanya sekarang ini, kita ada seorang menteri daripada
Sabah dalam pertanyaan ini sama ada projek ini dapat diteruskan supaya tanah-tanah
