DR.24.11.2021 11

Timbalan Yang di-Pertua [Dato' Mohd Rashid Hasnon]: Okey soalan
tambahan, sila Yang Berhormat Serian.

Dato’ Sri (Dr.) Richard Riot anak Jaem [Serian]: Terima kasih Yang Berhormat
Timbalan Menteri, terima kasih Tuan Yang di-Pertua. Jadi, jawapan yang telah diberikan
oleh Yang Berhormat Timbalan Menteri amat memuaskan. Terima kasih.

Timbalan Yang di-Pertua [Dato' Mohd Rashid Hasnon]: Terima kasih.

Dato’ Sri (Dr.) Richard Riot anak Jaem [Serian]: Jadi, soalan saya bukan
soalan. Hanya saya ingin kepastian daripada kementerian, agar projek membina
bangunan bagi Pejabat Pendidikan Daerah Serian ini dapat mengikut jadual. Untuk
pengetahuan Dewan yang mulia ini, Pejabat Pendidikan Daerah Serian merupakan antara
Pejabat Pendidikan Daerah yang terbesar di negeri Sarawak. Pejabat besar, mengawasi
96 buah sekolah rendah dan 6 buah sekolah menengah. Pejabat Pendidikan Daerah
Serian yang mempunyai staf seramai 76 orang sekian lama telah menumpang di
bangunan SK Serian. Menumpang dan sudah tentu ianya sempit.

Bangunan yang boleh memuatkan hanya 40 orang, sedang digunakan oleh
seramai 76 staf dan pegawai Pejabat Pendidikan Daerah Serian. Oleh itu saya amat
berterima kasih kepada jawapan yang telah diberikan oleh Yang Berhormat Timbalan
Menteri dan bukan harapan. Permintaan saya ialah supaya apa yang telah dijawab oleh
Yang Berhormat Timbalan Menteri tadi akan menjadi kenyataan, iaitu dimasukkan dalam
Rancangan Malaysia Ke-12, Rolling Plan Ke-3 pada tahun 2023. Terima kasih
kementerian.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Serian. Sila Yang Berhormat Timbalan Menteri.

Dato’ Dr. Mah Hang Soon: Terima kasih Ahli Yang Berhormat Serian. Itu
memang akan kita usahakan secara bersungguh-sungguh. Disini, mungkin saya boleh
berikan sedikit maklumat tambahan. Selain daripada apa yang telah disebut oleh Yang
Berhormat Serian, iaitu maklumat asas Sekolah Kebangsaan Serian, Sarawak, buat masa
ini dengan bilangan bilik darjah 25, bilangan kelas 20 dan dengan prasekolah 3, atas tanah
6 ekar, keluasan tapak lapang 4 ekar. Apa yang telah disebutkan tadi oleh Yang
Berhormat Serian, akan kita usahakan bersungguh-sungguh. Terima kasih.

Timbalan Yang di-Pertua [Dato' Mohd Rashid Hasnon]: Terima kasih. Tidak
ada tambahan kedua. Saya terus menjemput Yang Berhormat Tuan Kesavan all
Subramaniam, Yang Berhormat Sungai Siput.

6. Tuan Kesavan a/l Subramaniam [Sungai Siput] minta Menteri Pertanian dan
Industri Makanan menyatakan sektor pertanian sehingga kini masih kekurangan
penglibatan golongan muda terutamanya belia berpelajaran tinggi. Apakah langkah-
langkah Kementerian bagi menarik minat golongan ini menceburi industri pertanian.

Timbalan Menteri Pertanian dan Industri Makanan II [Dr. Nik Muhammad
Zawawi bin Haji Salleh]: Assalamualaikum warahmatullahi wabarakatuh dan salam
sejahtera. Tuan Yang di-Pertua, terima kasih kepada Yang Berhormat yang
mengemukakan soalan. Untuk makluman Ahli Yang Berhormat, peranan golongan muda
adalah amat penting dalam meremajakan dan memodenkan sistem pertanian negara.

Dalam hal ini pemerkasaan modal insan diberi penekanan khusus dalam
pembangunan jangka panjang sektor agromakanan untuk meningkatkan produktiviti dan
kecekapan, memacu hasil dan pendapatan yang lebih tinggi serta merangsang inovasi
dan kemampuan penggerak untuk meningkatkan kedudukan dalam rantaian nilai.

Secara khususnya strategi dan pelan tindakan yang dirangka melalui DAN2.0
untuk menarik minat dan penyertaan golongan muda dalam sektor pertanian adalah
seperti berikut:

(i) menjenamakan semula sektor agromakanan dengan pertanian
moden dan pintar. Ini bagi merangsangkan generasi muda
berminat dengan sektor pertanian;

(ii) mewujudkan sumber tenaga kerja industri yang optimum melalui
pengintegrasian siswazah ke dalam persekitaran pekerjaan
