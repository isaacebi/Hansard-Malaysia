92 DR.24.11.2021

Akhir sekali, untuk perkara Kepala P.21, Butiran 12800 — Pemodenan Sistem
Pengairan Padi. Kementerian, saya hendak tanya sejauh mana kemajuan projek
pembangunan sistem pengairan tersier untuk Projek EPP10 ini? Jumlahnya semua
adalah merangkumi 43 blok, yang hanya selesai empat blok dan ada 10 blok dalam
pembinaan. Dalam jangka masa 2021 sehingga 2025 sepatutnya kena selesaikan.

Akan tetapi di Kedah dalam 20 blok tersebut, sejauh mana penyelesaian? Itu satu
masalah bagi Kedah kerana zaman dulu semua orang pakat untuk kongsi satu daripada
‘ayaq’ tetapi sekarang sudah tukar tiga generasi ‘ayaq’ dengan anak dengan cucu semua
tidak kenal.

Maka, hendak guna ‘ayaq’ tengah jalan, terusan tengah ini kena kongsi, kena
bayar tol ‘ayaq’ itu lagi. Maka, kita selesaikan perairan ini, maka bolehlah kita
mempertingkatkan hasil tersebut. Maka, saya minta kementerian jawab bagaimana
kemajuan projek tersebut dan sejauh mana kita boleh selesaikan dalam masa terdekat?

Tuan Pengerusi [Dato’ Mohd Rashid Hasnon]: Terima kasih Yang Berhormat
Alor Setar.

Tuan Chan Ming Kai [Alor Setar]: Sedikit sahaja daripada saya Tuan Pengerusi.

Tuan Pengerusi [Dato’ Mohd Rashid Hasnon]: Terima kasih Yang Berhormat
Alor Setar. Sekarang saya jemput Yang Berhormat Sabak Bernam.

5.57 ptg.

Dato’ Haji Mohd Fasiah bin Mohd Fakeh [Sabak Bernam]: Terima kasih Tuan
Pengerusi. Bismillahi Rahmani Rahim, assalamualaikum warahmatullahi wabarakatuh
dan salam sejahtera. Saya ingin menyentuh Butiran 020000 — Bekalan Makanan Negara,
khususnya Butiran 020100 - Industri Padi dan Beras yang mendapat peruntukan
sebanyak RM59.3 juta bagi tahun 2022 berbanding RM61.1 juta, pengurangan sebanyak
RM3.8 juta ataupun enam peratus bagi mensasarkan SSL beras dengan mengambil kira
perubahan corak makanan ke arah makanan berprotein dan permintaan kepada beras
istimewa.

Saya ingin membangkitkan pengurangan peruntukan sebanyak enam peratus ini
agak tinggi, knhususnya bagi memajukan dan membangunkan tanaman padi negara.
Apakah rasionalnya peruntukan ini dikurangkan sehingga enam peratus? Saya
dimaklumkan oleh pesawah-pesawah padi telah merosot semenjak tiga tahun ini dari tujuh
tan kepada lapan tan sekeping, tiga ekar kepada hanya tiga hingga lima tan disebabkan
serangan penyakit. Padi angin dan kerosakan pokok padi disebabkan ditenggelami air
dan angin.

Dalam masa yang sama, kos untuk menanam padi pula telah meningkat kepada
RM3,000 kepada RM5,000 bagi sekeping ataupun tiga ekar sawah. Contohnya, harga
benih padi yang telah meningkat daripada 1,200 kepada hampir 2,000 input pertanian
seperti baja dan racun telah meningkat kepada 30 peratus. Pesawah yang mengusahakan
tiga ekar sawah perlu mendapatkan hasil sekurang-kurangnya enam tan hasil padi untuk
menampung kos penanaman padi. Sedangkan sekarang hasil padi kurang daripada lima
tan ataupun tiga ekar sawah. Sewaan sawah padi juga telah menurun daripada RM3,000
hingga RM4,000 kepada RM2,000 hingga RM3,000 sahaja.

Saya ingin mendapatkan penjelasan daripada kerajaan, knasnya Kementerian
Pertanian dan Industri Makanan. Apakah langkah kerajaan bagi meningkatkan semula
hasil tanaman padi, khususnya di kawasan Parlimen Sabak Bernam dan Sungai Besar
supaya setanding dengan pengeluaran padi di Sekinchan yang mencapai 12 tan bagi
sekeping ataupun tiga ekar sawah?

01800

Adakah kerajaan bercadang untuk memperkenalkan konsep tanaman ladang padi
berkelompok di kawasan Parlimen Sabak Bernam dan Sungai Besar bagi mengatasi
kenaikan kos tanaman padi dan meningkatkan hasil dan mutu padi?

Saya ingin mencadangkan agar kerajaan segera menjalankan kajian khususnya
berhubung dengan kemerosotan padi di kawasan Parlimen Sabak Bernam. Saya ingin
mencadangkan agar kerajaan menubuhkan Lembaga Kemajuan Padi Negara bagi
