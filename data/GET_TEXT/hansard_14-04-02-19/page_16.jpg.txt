6 DR.24.11.2021

untuk memastikan pengambilan guru, kebajikan mereka sentiasa diberikan keutamaan.
Terima kasih.

3. Dato’ Haji Che Abdullah bin Mat Nawi [Tumpat] minta Menteri Kewangan
menyatakan, pelan strategi kementerian untuk menyokong keselamatan persaraan rakyat
yang semakin kecil berikutan kebenaran pengeluaran wang KWSP dalam pelbagai skim
di bawah Pakej Rangsangan Ekonomi.

Timbalan Menteri Kewangan | [Tuan Mohd Shahar bin Abdullah]: Bismillahi
Rahmani Rahim. Assalamualaikum warahmatullahi wabarakatuh. Salam sejahtera, salam
Keluarga Malaysia, Makmur Sejahtera. Terima kasih Tuan Pengerusi. Terima kasih Ahli-
ahli Yang Berhormat.

Untuk makluman Ahli Yang Berhormat pelbagai langkah dan inisiatif telah, sedang
dan akan dijalankan oleh KWSP bagi membantu ahlinya mempunyai simpanan yang
mencukupi untuk persaraan mereka. Selaras dengan usaha bagi membantu ahli
meningkatkan kecukupan simpanan persaraan tersebut, penambahbaikan berterusan ke
atas skim KWSP telah dilaksanakan seperti berikut.

Pertama, pengeluaran umur 55 tahun dan pengeluaran umur 60 tahun yang lebih
fleksibel. Di mana ahli boleh membuat pilihan bayaran pengeluaran sama ada secara
sekali gus bulanan, dividen tahunan sahaja atau apa-apa amaun pada bila-bila masa. Ini
bertujuan untuk menggalakkan ahli memilih bayaran pengeluaran secara berkala atau
bulanan. Dengan ini simpanan ahli akan terus menerima dividen tahunan dan dapat
bertahan dengan lama.

Kedua Yang Berhormat, tempoh tanggungan mencarum iaitu ahli dan majikan
wajib mencarum sehingga umur 75 tahun sekiranya ahli masih bekerja.

Ketiga, bagi menggalakkan ahli terus kekal aktif bekerja dan majikan mengambil
pekerja berumur 60 tahun ke atas, KWSP tidak mengenakan apa-apa caruman kepada
pekerja. Manakala majikan diwajibkan mencarum hanya sebanyak empat peratus.

Keempat, memperkenalkan i-Saraan yang membolehkan golongan bekerja
sendiri atau mereka yang tiada pendapatan tetap mencarum secara sukarela kepada
KWSP. Sebagai inisiatif, kerajaan menyumbang 15 peratus daripada caruman tertakluk
kepada jumlah maksimum RM250 setahun.

Kelima, kerajaan memperkenalkan i-Suri.

Keenam, kerajaan juga akan memperkenalkan pengeluaran baharu pada tahun
ini bagi membolehkan ahli membeli produk insurans atau takaful sepertimana yang
diumumkan dalam Belanjawan 2021. Pengeluaran ini dijangka akan memberi manfaat
untuk perlindungan diri sendiri dan keluarga bagi penyakit kritikal dan kematian.

Ketujuh Tuan Pengerusi, KWSP juga menyediakan khidmat nasihat secara
percuma berhubung perancangan dan pengurusan simpanan persaraan melalui
retirement advisory service (RAS) sejak tahun 2014.

Kelapan Yang Berhormat, Program Belanjawanku telah dilancarkan iaitu satu
panduan perbelanjaan minimum bulanan ke atas kategori dan perkhidmatan untuk
pelbagai isi rumah untuk membantu perancangan perbelanjaan peribadi dan keluarga.

Tuan Pengerusi, kerajaan akan terus meneliti kaedah-kaedah lain untuk
memastikan jaringan keselamatan sosial persaraan rakyat ini akan kembali ke tahap yang
sepatutnya. Terima kasih Tuan Pengerusi. Terima kasih Ahli-ahli Yang Berhormat.

Timbalan Yang di-Pertua [Dato’ Mohd Rashid Hasnon]: Soalan tambahan, sila
Yang Berhormat Tumpat.

Dato’ Haji Che Abdullah bin Mat Nawi [Tumpat]: Terima kasih Tuan Pengerusi.
Terima kasih Yang Berhormat Timbalan Menteri. Tahniah kepada kerajaan di atas
pelbagai pelan strategi kementerian bagi menyokong keselamatan persaraan rakyat.

Persoalan saya seterusnya, berdasarkan kenyataan KWSP juga hanya 27
peratus ahli KWSP mempunyai simpanan sebanyak RM240 ribu sebagai basic savings
menjelang 55 tahun. Tambahan pula, dengan program pengeluaran i-Sinar dan i-Citra
