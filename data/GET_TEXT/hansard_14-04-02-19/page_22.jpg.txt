12 DR.24.11.2021

yang berteraskan pertanian menerusi tambahan latihan amali
dan perantisan;

01050

(iii) meningkatkan pendedahan generasi muda kepada _aktiviti
pertanian melalui pendidikan bersasar dan kaedah-kaedah lain
seperti mewujudkan kawasan pertanian di sekolah-sekolah, di
universiti dan seumpamanya;

(iv) menyediakan platform biasiswa yang relevan untuk
menggalakkan pengambilan ijazah pengajian tinggi dalam
bidang yang berkaitan dengan agromakanan;

(v) memantapkan lagi program-program yang sedia ada di
universiti-universiti yang berkaitan dengan pertanian moden;

(vi) melibatkan universiti dengan program-program research
ataupun kajian-kajian yang bertahap tinggi yang membabitkan
universiti-universiti lain di seluruh dunia;

(vii) membangunkan program peralihan untuk siswazah _ selain
daripada bidang pertanian yang berminat untuk menceburi
kerjaya dalam sektor agromakanan, dan;

(viii) | melatih dan menggaji siswazah TVET dan pengeluar makanan
yang berpengalaman sebagai agen pemindahan teknologi
kepada pengeluar makanan.

Pada masa yang sama, MAFI telah melaksanakan Program Agropreneur Muda
untuk menggalakkan penglibatan golongan muda dalam bidang pertanian. Dari tahun
2016 hingga Oktober 2021, MAFI berjaya membantu 7,693 orang generasi muda melalui
program ini melibatkan peruntukan berjumlah RM157.4 juta. Daripada jumlah tersebut,
seramai 7,528 orang telah dibantu melalui kelulusan geran Agropreneur Muda bernilai
RM134.3 juta. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan pertama, sila Yang Berhormat Sungai
Siput.

Tuan Kesavan a/l Subramaniam [Sungai Siput]: Terima kasih Yang Berhormat
Timbalan Menteri atas jawapan tadi. Soalan tambahan saya, saya ingin nak tanya kepada
Yang Berhormat Timbalan Menteri, sektor pertanian manakah yang paling menarik minat
graduan? Seterusnya, berapakah orang agropreneur muda yang berjaya mendapat geran
di negeri Perak dan khususnya bagi Parlimen Sungai Siput bagi tahun 2018 hingga 2021?
Terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sungai Siput. Sila Yang Berhormat Timbalan Menteri.

Dr. Nik Muhammad Zawawi bin Haji Salleh: Terima kasih Yang Berhormat
Sungai Siput yang sangat cakna dengan pemain-pemain industri pertanian di dalam
kawasan beliau. Sekali lagi, saya ucapkan terima kasih dan yang di kawasan Sungai Siput
ini, saya akan bagi secara bertulis kerana ia fakta. Cuma respons daripada saya, program
pertanian yang diminati oleh generasi muda ataupun kumpulan mahasiswa graduan
daripada universiti-universiti ialah pertanian yang moden.

Sebarang pertanian yang moden yang mampu meningkatkan hasil yang tinggi,
alhamdulillah diceburi oleh kumpulan sasar ini. Mengikut kajian yang kita buat, hampir
lebih daripada 90 peratus daripada pencebur dalam bidang ini, mereka berjaya. Oleh
sebab mereka mempunyai latar belakang pendidikan pertanian yang tinggi dan mereka
berjaya menterjemahkan pengajian mereka dalam bidang pertanian secara praktikal.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Soalan tambahan kedua, saya jemput Yang Berhormat
Libaran.
