8 DR.24.11.2021

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Pasir Gudang. Sila, Yang Berhormat Timbalan Menteri satu minit.

Tuan Mohd Shahar bin Abdullah: Terima kasih Tuan Yang di-Pertua. Inilah
soalan yang — ada dua persoalan yang dibangkitkan oleh Yang Berhormat Pasir Gudang.
Keduanya, dividen kita akan maklumkan apabila tamat sahaja tahun 2021 dan akan
diumumkan pada tahun hadapan oleh pihak KWSP dan kerajaan. Itu saya harap Yang
Berhormat dapat bersabar.

Cumanya, soalan bahagian pertama yang dikemukakan oleh Yang Berhormat
berkaitan tentang bagaimana pelaburan, adakah ia terjejas? Itu mungkin saya rasa hasrat
Yang Berhormat ingin tanya. Untuk makluman Yang Berhormat, walaupun kita telah akui
ada pengeluaran sebanyak RM101 bilion melalui i-Sinar, i-Citra dan i-Lestari tetapi ia tidak
menjejaskan pasaran kewangan domestik kerana KWSP merupakan antara pemberi atau
the biggest player dalam MGS.

Jadi perkara itu tidak jadi satu kesan yang negatif kepada pelaburan MGS tetapi
walau bagaimanapun kaedah yang kita gunakan, kita ada strategy asset allocation (SAA)
yang kita lakukan bagi menampung segala pengeluaran yang dibuat sepanjang tempoh
tersebut.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Timbalan Menteri. Pertanyaan jawab lisan seterusnya, saya ingin menjemput
Yang Berhormat Puan Hajah Fuziah binti Salleh (Kuantan).

4. Puan Hajah Fuziah binti Salleh [Kuantan] minta Menteri Tenaga dan Sumber
Asli menyatakan:

(a) berkenaan aplikasi Penghijauan Malaysia, berapa jumlah
pengguna yang memuat turun aplikasi ini dan berapa banyak
rekod penanaman dari kawasan-kawasan luar bandar, serta
berapa spesies bernilai yang telah ditanam sepanjang kempen;
dan

(b) adakah satu  rancangan’ berbentuk “outreach” untuk
memaklumkan orang awam tentang program ini.

Menteri Tenaga dan Sumber Asli [Datuk Seri Takiyuddin bin Hassan]:
Assalamualaikum warahmatullahi wabarakatuh dan salam sejahtera, salam Keluarga
Malaysia.

Terima kasih Tuan Yang di-Pertua. Terima kasih rakan saya dari Kuantan yang
bertanya mengenai Program Penghijauan Malaysia. Tuan Yang di-Pertua, Program
Penghijauan Malaysia ataupun Kempen Penanaman 100 juta Pokok dalam tempoh lima
tahun telah dirasmikan oleh Yang Amat Berhormat Perdana Menteri pada 5 Januari tahun
2021 di Kompleks Seri Perdana Putrajaya dan ianya juga dilancarkan di semua negeri-
negeri oleh Yang Amat Berhormat Menteri-menteri Besar dan Ketua-ketua Menteri.

Kementerian Tenaga dan Sumber Asli (KETSA) telah membangunkan satu
aplikasi mudah alih yang dinamakan Penghijauan Malaysia dan juga satu laman web khas
yang boleh dicapai melalui pautan www. 100jutapokok.gov.my. Aplikasi mudah alih dan
laman web tersebut boleh digunakan oleh semua agensi kerajaan, swasta ataupun orang
awam bagi tujuan merekodkan data penanaman pokok sama ada mewakili agensi
mahupun melalui individu.

Sistem Pengoperasian Penghijauan Malaysia tidak = sebenarnya
mengklasifikasikan kawasan luar bandar atau bandar, walau bagaimanapun ianya
diklasifikasikan mengikut negeri, agensi atau individu penanam dan juga jenis pokok.
Saya ingin maklumkan pada Dewan yang mulia ini bahawa sehingga 22 November 2021
iaitu dua hari yang lepas, sebanyak 23,569,791 pokok telah direkodkan ditanam di seluruh
negara.

Pada hari ini, saya hendak sebut, berdasarkan laman website yang berkaitan
dengan Penghijauan Malaysia ini, saya telah check pukul 10 pagi tadi Yang Berhormat,
