DR.24.11.2021 25

Tuan Nga Kor Ming [Teluk Intan]: A// MP’s must be allowed to speak without
fear or favor.

Tuan Yang di-Pertua: Point made. Sepanggar.

Tuan Nga Kor Ming [Teluk Intan]: Ini adalah semangat— Saya ingin sukacita
mengingatkan kepada Tuan Yang di-Pertua di mana seksyen 124, Kanun Keseksaan,
“Mana-mana pihak polis yang cuba menghalang Ahli Parlimen menjalankan tugas boleh
disabitkan kesalahan dan boleh dipenjarakan tujuh tahun’...

Tuan Yang di-Pertua: Yang Berhormat.

Tuan Nga Kor Ming [Teluk Intan]: Ini adalah tanggungjawab Tuan Yang di-
Pertua untuk menjaga kemuliaan, keluhuran Dewan yang mulia ini. Sekian.

[Tepuk]
Tuan Yang di-Pertua: Terima kasih. Yang Berhormat Sepanggar.

Datuk Mohd Azis bin Jamman [Sepanggar]: Terima kasih Tuan Yang di-Pertua.
Terima kasih...

Tuan Yang di-Pertua: Sebenarnya, sebelum Yang Berhormat Sepanggar —
sebenarnya saya— terima kasih kepada Yang Berhormat Bagan dan Yang Berhormat
Ketua Pembangkang kerana membangkitkan perkara ini. Saya tidak tahu sebenarnya.
Pagi tadi baru saya terbaca sedikit dalam online, tetapi kurang terang apa yang terjadi itu.
Kalau boleh saya bagi peluang kepada Yang Berhormat Sepanggar, seminit, dua minit
kemudian.

Datuk Mohd Azis bin Jamman [Sepanggar]: Terima kasih Tuan Yang di-Pertua
sekali lagi. Sebenarnya saya juga agak terkejut apabila pihak polis memanggil saya
berkenaan dengan perkara-perkara yang saya telah sentuh di dalam Dewan yang mulia
ini. Jelas mengatakan di dalam teks ucapan saya, saya merujuk kepada rungutan-
rungutan, suara-suara rakyat Sabah yang hari ini sedang berlaku di negeri Sabah kita pun
lihat. Malah bukan di negeri Sabah sahaja Tuan Yang di-Pertua. Rakyat di negeri Sarawak
juga telah melakukan suara-suara— ltu yang saya sebut dalam teks ucapan saya pun
tajuknya, “Jika Kita Ingin Menyelamatkan Malaysia, Laksanakan Perjanjian Malaysia
1963’. Ini kerana, tanpa Sabah dan Sarawak, there will be no Malaysia. Apa yang saya
sebutkan dalam perbahasan saya itu, sebenarnya adalah penzahiran daripada apa yang
disuarakan oleh rakyat Sabah di negeri Sabah. Kita tidak mahu berpisah dengan Malaysia
tetapi suara-suara yang mengatakan, kalau penganaktirian ini berterusan dilakukan oleh
Putrajaya, lebih baik kita keluar daripada Malaysia. Ini disebutkan di dalam media sosial
Tuan Yang di-Pertua.

Kita boleh lihat di dalam media sosial hari ini, jelas kelihatan perkara-perkara dan
suara seumpama ini disebutkan dengan begitu lantangnya. Saya sebut dalam ucapan
saya. Di Sarawak ada konvoi mengajak Sarawak keluar Malaysia. Jadi, itu yang saya
sebut. Kalau kita tidak mahukan keadaan ini berlaku, Putrajaya kenalah sensitif terhadap
perkara-perkara yang dibangkitkan oleh Ahli Parlimen, baik daripada pihak pembangkang
dan juga kerajaan.

Perkara ini, apa yang saya sebutkan saya berbahas selepas Yang Berhormat
Keningau dan Yang Berhormat Keningau menyebut juga perkara yang sama. Dia cakap
jangan sampai golden gist ini lari. Jadi oleh sebab itu saya setuju kepada apa yang
disebutkan dan saya sebutkan dalam teks ucapan saya. Akan tetapi kenapa saya
dipanggil dan Yang Berhormat Keningau tidak dipanggil? Itulah yang menjadi persoalan
kita di sini Tuan Yang di-Pertua. Terima kasih.

Tuan Yang di-Pertua: Terima kasih. Terima kasih kerana memberi peluang
kepada saya untuk bercakap sedikit. Saya akan halusi Hansard ucapan Yang Berhormat
Sepanggar dan insya-Allah saya mengambil perkara ini dengan serius. Insya-Allah saya
akan berkomunikasi dengan pihak yang berkenaan agar apa itu...

Tuan Lim Lip Eng [Kepong]: Tuan Yang di-Pertua.
Tuan Yang di-Pertua: ...hak untuk bercakap di Dewan ..

Tuan Lim Lip Eng [Kepong]: Tuan Yang di-Pertua.
