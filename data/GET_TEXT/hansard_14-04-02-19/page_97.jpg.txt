DR.24.11.2021 87

Kepala B.21 [Jadual] —
Kepala P.21 [Anggaran Pembangunan 2022] —

Tuan Pengerusi: Ahli-ahli Yang Berhormat semua, Kepala Bekalan B.21 dan
Kepala Pembangunan P.21 di bawah Kementerian Pertanian dan Industri Makanan
sekarang terbuka untuk dibahas. Kita ada 28 orang pembahas. Kita akan mulakan,
sehingga pukul 6.30 atau 6.45 petang ini.

Saya rasa petang ini dapat kita dengar perbahasan daripada Ahli-ahli Yang
Berhormat yang berikut. Yang Berhormat Jempol diikuti dengan Yang Berhormat Bukit
Bendera, Yang Berhormat Dungun, Yang Berhormat Alor Setar, Yang Berhormat Sabak
Bernam, Yang Berhormat Pokok Sena, Yang Berhormat Jerai, Yang Berhormat Papar,
Yang Berhormat Sik, Yang Berhormat Tuaran dan mungkin juga Yang Berhormat Beaufort
dan Yang Berhormat Batu Gajah. Dipersilakan Yang Berhormat Jempol.

5.32 ptg.

Dato’ Haji Salim Sharif [Jempol]: Terima kasih. Assalamualaikum
warahmatullahi wabarakatuh. Salam sejahtera dan salam Keluarga Malaysia. Saya
mengambil bahagian dalam RUU Perbekalan 2022 peringkat Jawatankuasa, Kementerian
Pertanian dan Industri Makanan.

Butiran 40002 -— Lembaga Pemasaran Pertanian Persekutuan (FAMA).
Berkenaan cadangan untuk membina dan menyiapkan pasar tani kekal (PTK) di Palong
4, Palong 5 dan Palong 6 di atas sebahagian tanah kerajaan Mukim Rompin, daerah
Jempol. Projek ini telah pun bermula pada 17 Ogos 2020 dan tarikh jangkaan siap ialah
15 November 2021. Ini bermakna tempoh masa yang diberikan untuk menyiapkan projek
selama 16 bulan.

[Timbalan Yang di-Pertua (Dato’ Mohd Rashid Hasnon) mempengerusikan
Jawatankuasa]

Berdasarkan kemajuan fizikal setakat ini iaitu 24 November yang lalu, kemajuan
hanyalah 46 peratus dan terlewat daripada jangkaan walaupun ia telah diberikan EOT
hingga Januari. Saya berharap dan saya amat kecewa dan penduduk di sana pun amat
kecewa kerana projek yang bernilai hanya RM2 juta lebih gagal disiapkan oleh FAMA.

Jadi, dalam keadaan begini, saya berharap ketua pengarah yang ada pada FAMA
ini pastikan projek-projek ada impak kepada rakyat mesti disiapkan. Jangan ketua
pengarah ini duduk di pejabat dan membiarkan projek berjalan, yang tidak berjalan pun
hingga hari ini, hanya 46 peratus. Ini merugikan peruntukan kerajaan dan juga merugikan
rakyat persekitaran kawasan Felda Palong 4, Felda Palong 5 dan Felda Palong 6 kerana
menanti projek pasar tani kekal tidak siap-siap, bukannya RM200 juta hanya RM2 juta
lebih pun tidak boleh siap. Ini macam mana jadi ketua pengarah ini?

Jadi, saya memohon supaya perkara ini diambil tindakan segera supaya
kementerian juga melihat. Ini satu projek, kalau banyak projek yang diberikan pastinya
FAMA, pemasaran yang ada ini bertindak bersungguh-sungguh tanpa merugikan rakyat,
peruntukan sebegini rupa pun tidak mampu untuk dilaksanakan.

Butiran 90400 — Industri Padi dan Beras. Sebelum ini, kehadiran tenaga buruh
asing adalah untuk mengisi peluang pekerjaan, kini tiada siapa yang menyangka warga
asing terutama Bangladesh, etnik Rohingya kini mampu bergelar tauke dalam sektor padi.
Menurut Ketua Pengarah Kawal Selia Padi dan Beras, Kementerian Pertanian dan Industri
Makanan, setakat ini telah mengesan lebih 200 orang petani import mengusahakan
penanaman padi di negara ini. Mereka ini terlibat dalam amalan agronomi termasuklah
aktiviti menuai tapak semaian dan mekanisasi. Ini adalah satu keadaan yang tidak sihat
kepada pekerja tempatan kerana dalam tempoh beberapa tahun akan datang tidak
mustahil mereka ini akan menguasai jelapang padi.

Saya difahamkan, sekitar jelapang padi di kawasan saya iaitu daerah Jempol,
Kampung Lonek, Bahau turut berlaku sebegini rupa. Pesawah tempatan seolah-olah tidak
berminat untuk mengusahakan dan bertindak dengan membuat pajakan kepada warga
