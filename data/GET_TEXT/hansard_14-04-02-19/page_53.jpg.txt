DR.24.11.2021 43

2.37 ptg.

Tuan Sanisvara Nethaji Rayer a/l Rajaji [Jelutong]: Terima kasih Tuan
Pengerusi. Saya ingin menyentuh dua perkara dalam _ perbahasan _ peringkat
Jawatankuasa Kementerian Kewangan. Pertamanya, Butiran 020000 — Strategi Fiskal, di
mana anggaran perbelanjaan tahun 2021 adalah RM1,244,000,000 manakala anggaran
perbelanjaan tahun 2022 adalah RM1,238,000,000 sahaja. Terdapat pengurangan.

Saya ingin tanya kepada Yang Berhormat Menteri atau Yang Berhormat Timbalan
Menteri, kenapakah terdapat pengurangan? Di sini saya ingin menggunakan kesempatan
ini untuk memberi sokongan dan dukungan kepada kakitangan Kementerian Kewangan
terutamanya Lembaga Hasil Dalam Negeri untuk memantapkan lagi kutipan cukai. Di
kesempatan ini saya ingin tanya, apakah yang berlaku kepada kutipan cukai yang
melibatkan Yang Berhormat Pekan, yang mana beliau masih lagi berhutang RM1.75 bilion
dalam anggaran cukai yang belum dibayar?

Pada masa yang sama, saya ingin tanya kenapakah beliau diberi kelonggaran
untuk ke sana dan ke sini? Kenapakah beliau diberi kelonggaran untuk ke Singapura?
Yang Berhormat Timbalan Menteri tahu bahawa kalau kita berhutang kepada Lembaga
Hasil Dalam Negeri, siapa juga anda, apabila pergi ke airport untuk meninggalkan negara,
anda akan dihalang daripada meninggalkan negara. Anda akan disenaraihitamkan.
Malahan  penghutang-penghutang PTPTN,  pelajar-pelajar kita juga pernah
disenaraihitamkan.

Saya telah terima satu persoalan daripada pengundi di kawasan saya yang
merupakan penghutang PTPTN menyatakan bahawa beliau sendiri dilarang daripada
meninggalkan negara ketika ingin bercuti. Akan tetapi beliau ingin tanya, kenapakah Yang
Berhormat Pekan diberi layanan istimewa?

Saya juga menerima satu gambar daripada beliau yang menunjukkan Yang
Berhormat Pekan duduk dan minum kopi dengan Yang Berhormat Bera bersama-sama
dengan Yang Berhormat Bagan Datuk. Saya ditanya, adakah apa-apa layanan istimewa
diberikan kepada Yang Berhormat Pekan? Maklumlah kita tahu Yang Berhormat Pekan
ini pernah menggunakan ungkapan you help me, | help you.

So, saya cuma minta supaya Yang Berhormat Timbalan Menteri memberi
perhatian kepada perkara ini. Ingat, saya perlu memberi peringatan di bawah
Perlembagaan Persekutuan dengan izin Tuan Pengerusi, equality before the law. Barang
siapa juga perlu dilayan dengan cara yang adil dan saksama di sisi undang-undang.

01440

Perkara kedua yang saya ingin saya sentuh adalah berkenaan dengan Butiran
060200 — Emolumen Kakitangan Kontrak yang mana kita lihat anggaran perbelanjaan
telah meningkat daripada RM14,375,000 pada tahun 2021 kepada RM14,695,000 pada
tahun 2022. Saya ingin tanya, berapakah gaji yang dibayar kepada duta-duta khas. Kita
ada banyak duta khas. Saya yakin bahawa duta-duta khas ini adalah dilantik secara
kontrak. Kita lihat baru-baru ini Yang Berhormat Bera, Yang Amat Berhormat Perdana
Menteri telah membuat pengumuman bahawa Pengerusi MIC, Tan Sri Vigneswaran
dilantik sebagai Duta Khas Asia Selatan, untuk Pakistan, India, Bangladesh, Sri Lanka
dan mungkin Nepal. Apakah emolumen atau gaji yang akan dibayar kepada beliau?
Apakah keistimewaan beliau yang mana beliau dilantik untuk menjadi duta khas? Apakah
kelayakan beliau yang luar biasa yang menyebabkan beliau dilantik sebagai duta khas?

Kita sudah pun ada duta-duta di Pakistan, India, Sri Lanka, Bangladesh dan
Nepal. Jadi, kenapa perlu kita membelanjakan wang. So, bolehkah Yang Berhormat
Timbalan Menteri Kewangan memberi pencerahan kepada Dewan yang mulia ini,
berapakah gaji sebulan? Saya difahamkan beliau menerima sebanyak RM50,000. So,
saya minta Yang Berhormat - wang ini wang yang begitu besar. Ini kerana kita lihat doktor-
doktor kontrak masih menghadapi masa depan yang tidak tentu. Doktor-doktor kontrak
yang membantu kita semasa COVID-19, yang mengharungi cabaran-cabaran masa
COVID-19, yang berjasa kepada rakyat Malaysia masa COVID-19 tetapi masih lagi
menghadapi masa depan yang tidak tentu.

Kenapakah kita perlu belanja wang untuk duta khas terutamanya daripada MIC?
Ini persoalan saya. Mohon pencerahan. Terima kasih.
