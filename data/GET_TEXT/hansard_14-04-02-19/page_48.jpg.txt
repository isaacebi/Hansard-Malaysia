38 DR.24.11.2021

lockdown, semenjak kita perintah berkurung dan kemungkinan akan menyaksikan
kehilangan 15,000 pekerjaan. Jadi, industri ini perlu dibantu.

Maka saya gesa supaya akta ini dipinda untuk menyelamatkan industri taman
tema hiburan keluarga dan cukai ini, sementara kita hendak buat pindaan itu, cukai ini
digantung. Saya tahu digantung untuk tempoh dua tahun tetapi akan berakhir tahun ini
dan juga tahun depan. Diberikan tempoh yang lebih panjang sementara ingin dipinda.
Gesaan saya kepada kerajaan dan kepada Kementerian Kewangan, pinda Akta Duti
Hiburan 1953 ini.

Terima kasih Tuan Pengerusi dan terima kasih Yang Berhormat Jelutong.

Tuan Pengerusi: Terima kasih Yang Berhormat Simpang Renggam. Yang
Berhormat Kubang Pasu. Silakan.

12.42 tgh.

Dato’ Wira Ir Haji Amiruddin bin Haji Hamzah [Kubang Pasu]: Terima kasih
Tuan Pengerusi. Bismillahi Rahmani Rahim.

Pertamanya, B.10, Perbendaharaan di bawah Butiran 010100 — Pengurusan Am,
Kod 30000 iaitu Aset. Peningkatan yang mendadak daripada hanya RM400,000 tahun ini
kepada RM12 juta. Mohon diperincikan.

Keduanya, juga saya hendak sentuh seperti yang disentuh oleh Yang Berhormat
Tebrau tadi iaitu Butiran 060400 — Fi Agensi Lembaga Hasil Dalam Negeri. Lembaga
Hasil Dalam Negeri, seperti yang kita tahu, adalah agensi yang digunakan oleh kerajaan
untuk mengutip cukai langsung daripada rakyat, syarikat korporat dan sebagainya.
Mereka mengenakan fi kepada kerajaan untuk mereka melaksanakan perkara tersebut.

Persoalannya, sama, apabila LHDN menyasarkan pada tahun hadapan untuk
mengutip RM139.3 bilion, fi yang dikenakan ataupun diletak dalam bajet ini adalah
sebanyak RM1.8 bilion. Akan tetapi pada tahun semasa, tahun 2021, yang disasarkan
RM120 bilion, yang end of July baru kutip RM67.4 bilion, fi yang dikenakan adalah RM2.4
bilion.

Jadi persoalan saya ingin dapat penjelasan, adakah kerajaan telah berjaya untuk
negotiate untuk menurunkan fi ini walaupun hendak dikutip itu lebih besar? Apa sebabnya
yang berlaku sedemikian?

Juga berkenaan dengan LHDN ini, kita mengharapkan LHDN sebagai agensi
yang mengutip cukai langsung yang banyak untuk kerajaan dan untuk dimanfaatkan
kepada rakyat supaya bertindak biarlah mengikut peraturan dan undang-undang secara
berhemah. Ya, kita hendak orang bayar cukai tetapi biarlah dengan cara yang dibenarkan
oleh undang-undang. Dan supaya tidak ada di sananya double standard. Ada yang sudah
dikenakan cukai, kemudian tidak bayar cukai, langsung diambil tindakan. Akan tetapi, ada
setengah pula yang diberikan kelonggaran dengan cukai yang sepatut dibayar dengan
cukup besar tidak dikenakan ataupun menggunakan mahkamah untuk melengah-
lengahkan daripada membayar. Sebab ini adalah cukai yang kita gunakan untuk rakyat.

Seterusnya P.10, Pembangunan Perbendaharaan, Butiran 00114 — Projek
Pembangunan Langkawi sebanyak RM62.94 juta. Pohon diperincikan projek apa.

Kemudian, Butiran 09000 — Pelbagai Suntikan Modal. Tahun ini, RM12.6 bilion.
Tahun hadapan, RM13.5 bilion. Butiran ini sebenarnya adalah suntikan untuk bayar
hutang komitmen jaminan kerajaan terhadap hutang-hutang syarikat-syarikat di bawah
MKD. Sepatutnya diberikan pecahan butiran ini. Saya minta pecahan butiran ini untuk
makluman Ahli-ahli Parlimen. Kenapa meningkat pada tahun 2022? Adakah lebih banyak
hutang-hutang syarikat yang dijamin kerajaan telah menjadi tanggungan langsung kepada
Kerajaan Persekutuan seperti dibangkitkan oleh Yang Berhormat Kuala Selangor tadi?
Ada suntikan lagikah bagi DNB bagi tahun 2022 seperti yang disebut oleh Yang Berhormat
Ledang tadi? Berapa suntikan yang telah diberikan setakat ini kepada DNB?

Butiran 91000 — Kenderaan Lanci dan Alat Kelengkapan Kastam. RM100 juta
tahun ini. Tahun hadapan RM71 juta. Ini saya ingat kena beri perhatian yang lebih sedikit.
Kita minta Kastam membasmi penyeludupan dan sebagainya. Bila sampai ke laut, bot-
bot yang digunakan oleh penyeludup ini jauh lebih laju daripada bot-bot yang digunakan
