DR.24.11.2021 15

Berhormat Timbalan Menteri Pembangunan Wanita, Keluarga dan Masyarakat jawab
soalan tambahan tadi.

Dato’ Hajah Siti Zailah binti Mohd Yusoff: [Berucap tanpa menggunakan
pembesar suara] Okey. Boleh ulang tidak tadi, sebab saya duk ingatkan soalan
seterusnya tadi. Soalan, saya minta maaf Yang Berhormat. Soalan tadi yang berkaitan
dengan apa yang ditanya tadi?

Timbalan Yang di-Pertua [Dato' Mohd Rashid Hasnon]: Tentang- Sila Yang
Berhormat Tebrau.

Dato’ Hajah Siti Zailah binti Mohd Yusoff: Minta maaf sebab saya ingatkan
soalan seterusnya.

Tuan Steven Choong Shiau Yoon [Tebrau]: Okey, saya boleh ulang.
Dato’ Hajah Siti Zailah binti Mohd Yusoff: Saya minta maaf sangat-sangat.

Timbalan Yang di-Pertua [Dato' Mohd Rashid Hasnon]: Tentang pecahan
mangsa tadi.

Tuan Steven Choong Shiau Yoon [Tebrau]: Saya boleh ulang. Soalan saya
adalah adakah masalah ini dalam tahap yang serius di masyarakat kita? Sekiranya ini
adalah satu isu yang serius, sila sebutkan kanak-kanak daripada golongan masyarakat
mana yang paling terdedah kepada masalah ini?

Keduanya, apa sebabnya yang menjadikan mereka menjadi mangsa atau pihak
yang terdedah? Juga, apa langkah-langkah telah diambil? Adakah langkah seperti
pendidikan dan juga kaunseling adalah pendekatan yang paling kesan untuk melindungi
kanak-kanak menjadi mangsa kepada isu ini? Terima kasih.

Dato’ Hajah Siti Zailah binti Mohd Yusoff: Terima kasih Yang Berhormat atas
soalan yang dikemukakan. Cabaran kita di dalam kita menangani isu yang berkaitan
dengan masalah jenayah, yang berkaitan kanak-kanak ini di antara ialah cabaran melalui
media sosial.

Di sini adalah perlu kepada kerjasama daripada semua pihak, bukan sahaja
badan-badan kerajaan, NGO, orang perseorangan terutama sekali adalah ibu bapa. Oleh
sebab itu di Kementerian Pembangunan Wanita, Keluarga dan Masyarakat, kita
bekerjasama melalui mengadakan tindakan bersepadu dengan pelbagai agensi untuk
memastikan supaya semua pihak sedar tentang isu ini.

Apabila kita buat kajian terutama daripada segi penggunaan internet ya, kita
dapati untuk tahun 2020, hanya 34.4 peratus sahaja daripada ibu bapa yang
menggunakan aplikasi kawalan dalam melindungi anak-anak di internet. Jadi, masih ramai
lagi sebenarnya ibu bapa yang kurang sedar.

Jadi, sebab itulah dalam dunia tanpa sempadan hari ini saya mengharapkan
supaya semua kita bertanggungjawab dalam memastikan tidak kira kaum, bangsa,
agama, kita adalah sama-sama kena melindungi diri kita, keluarga kita dan anak-anak kita
daripada bahaya yang di depan kita. Terima kasih.

Dato’ Haji Che Abdullah bin Mat Nawi [Tumpat]: Boleh minta satu lagi?

Timbalan Yang di-Pertua [Dato' Mohd Rashid Hasnon]: Terima_ kasih,
pertanyaan jawab lisan — saya hendak teruskan sebab dia sudah ambil masa panjang.
Saya jemput Yang Berhormat Tuan Haji Wan Hassan bin Mohd Ramli Dungun.

9. Tuan Haji Wan Hassan bin Mohd Ramli [Dungun] minta Menteri Kanan
Pendidikan menyatakan rancangan kementerian untuk mempermudahkan urusan
permohonan guru-guru yang memohon pertukaran tempat berkhidmat terutamanya
kepada yang telah lama berkhidmat di Sabah dan Sarawak.

Timbalan Menteri Pendidikan | [Dato’ Dr. Mah Hang Soon]: Tuan Yang di-
Pertua, seperti mana yang telah saya sebut apabila menjawab soalan nombor dua tadi
daripada Yang Berhormat Sarikei sebentar tadi, Kementerian Pendidikan Malaysia (KPM)
telah mengeluarkan Surat Pekeliling Ikhtisas (SPI) KPM Bilangan 7 Tahun 2021 bersama
