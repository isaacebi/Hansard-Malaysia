DR.24.11.2021 19

Jadi, kalau kita rujuk kepada Pelan Strategik MOTAC 2021-2025 di bawah strategi
membangun dan mempromosi produk bitara, bahagian agropelancongan, apakah
perincian pertimbangan pihak kementerian dalam memilih satu-satu lokasi itu termasuk
dalam kluster agro ataupun ekopelancongan?

Apakah perincian pertimbangan pihak kementerian termasuk dalam kluster agro
ataupun ekopelancongan? Adakah pihak kementerian ada perancangan— dengan adanya
peruntukan sekarang untuk memulihara, memperkasa kawasan-kawasan pelancongan,
adakah pihak kementerian mempunyai perancangan untuk mempromosi kawasan-
kawasan pergunungan seperti kawasan Gunung Ledang yang dijadikan sebagai destinasi
agro dan ekopelancongan serta juga destinasi sejarah dan warisan yang terkenal.

Ini kerana kalau di Gunung Ledang contohnya tempiasnya ialah kepada kawasan
Yang Berhormat Timbalan juga di Segamat. Jadi, apakah kita ambil kira berkenaan
dengan destinasi sejarah dan warisan itu sebagai tarikan pelancong terutamanya adanya
kisah Puteri Gunung Ledang di Gunung Ledang.

01120

Kisah ini dijadikan sebagai satu legenda yang baik, boleh dieksploitasi sebagai
satu destinasi pelancongan seperti mana juga kita lihat di Korea Selatan Tuan Yang di-
Pertua, di Pulau Nami misalnya, Pulau Nami ini dijadikan sebagai daya tarikan sehingga
menjadi lokasi drama Korea iaitu Winter Sonata dan kemudian di jadikan sebagai satu
tarikan pelancongan dengan mengadakan Winter Sonata Tour. Jadi itu sebagai satu
tarikan yang menarik saya rasa sepatutnya kita laksanakan di negara kita. Terima kasih.

Timbalan Yang di-Pertua [Dato’ Mohd Rashid Hasnon]: Dipersilakan Timbalan
Menteri.

Datuk Seri Dr. Santhara: Terima kasih Yang Berhormat Ledang. Soalannya
begitu panjang. Saya rasa ada A,B,C,D dalam soalan itu. Saya cuba jawab yang terbaik
mungkin. Pertama sekali Yang Berhormat Ledang, mengenai projek-projek bagaimana ia
dipilih bagi penyelenggaraan dan juga sebagainya.

Pertama sekali bergantung kepada bajet yang diberikan dan kebiasaannya
apabila bajet itu diberikan pada bulan Disember dan juga sebagainya, kita akan
bekerjasama dengan pejabat-pejabat MOTAC ataupun Tourism di setiap negeri dan
permohonan untuk mana projek itu akan datang dari negeri. Maka negeri akan memilih
projek-projek berkaitan contohnya kalau di Ledang dan juga sebagainya.

Kalau kita dapati, pada tahun ini penyelenggaraan laluan pejalan kaki dan juga
kolam mandian awam di sekitar Taman Negara Johor, Gunung Ledang, sebanyak
RM300,000 telah diperuntukkan dan program ini akan siap. Inilah program fasa pertama
yang kita luluskan pada Mac 2021. Maka begitu juga bagi tahun ini apabila adanya bajet
dan juga sebagainya contohnya di Johor utara dan juga mahupun di Segamat.

Kita sebagai Ahli Parlimen ini kadang-kadang kita bergantung kepada Exco
Kerajaan Negeri untuk memohon kepada MOTAC. Kita sebagai Ahli Parlimen pun tidak
boleh memohon terus. Maka ianya harus melalui kerajaan negeri. Satu prosesnya adalah
di mana negeri harus submit ataupun menyerahkan dokumen permohonan lebih kurang
pada bulan Disember sehingga Januari dan Januari sehingga Mac. MOTAC akan buat
saringan ataupun dengan izin evaluate projek-projek berkenaan.

Seterusnya pada lebih kurang pada bulan awal April, maka di situlah kelulusan
akan diberikan berapa jumlah dan juga kepada negeri mana, kepada projek mana. Ini
setelah adakan perbincangan dan juga dengan Jawatankuasa dan juga sebagainya.

Timbalan Yang di-Pertua [Dato’ Mohd Rashid Hasnon]: Minta ringkaskan
jawapan Timbalan Menteri.

Datuk Seri Dr. Santhara: Maka perkara yang lain yang saudara minta mengenai
Gunung Ledang dan juga warisan dan juga sebagainya. Saya telah katakan tadi bahawa
ianya memang merupakan satu yang penting bagi MOTAC seperti juga di Segamat,
jambatan-jambatan terputus dan juga sebagainya ada mempunyai nilai sejarah yang
tersendiri.
