30 DR.24.11.2021

Sungguhpun belanjawan telah dinaikkan kepada RM332 bilion iaitu paling besar
dalam sejarah Malaysia. So, di sini kita harap bahawa sekurang-kurangnya agihkan
secara munasabah untuk negeri Sabah dan Sarawak supaya tidak jadi isu, lebih-lebih lagi
Tuan Pengerusi, sekarang ada pilihan raya negeri Sarawak pada 6 dan 18 penamaan
calon, 18 pembuangan undi. So, kita tak mahu ini jadi satu isu.

Biarlah ini diputuskan, berkaitan dengan isu tempatan. Bukanlah dari sudut
Kerajaan Persekutuan tidak berikanlah layanan yang adil dan patut kepada negeri
Sarawak dan Sabah. So, saya harap Yang Berhormat Timbalan Menteri dari Sabah
bolehlah memberikan perhatian tentang perkara ini. Masa itu Yang Berhormat daripada
Menteri Perdagangan Dalam Negeri pun menyatakan bersetuju dengan pandangan saya
dan menyatakan akan membawa perkara ini di dalam Kabinet.

Tapi kita tidak linat ada apa-apa jadi pun dan sekali lagi, saya harap bahawa
pastikan perbelanjaan yang lebih untuk sektor-sektor yang perlukannya. Pastikanlah ia
berdasarkan keperluan. Janganlah kita mainkan sentimen-sentimen perkauman not
ekstrimisme untuk tujuan pilihan raya.

Kita bagi bantuan kepada mereka yang perlukannya bukan untuk tujuan politik.
Itulah sebabnya kami sekali lagi mencadangkan, tambahlah RM500 juta untuk Sabah,
tambahlah RM500 juta untuk Sarawak, tambahlah RM500 juta untuk kaum bumiputera
dan Melayu, tambahlah RM500 juta untuk kaum bukan Melayu yang mereka rasa
terpinggir.

Ini kerana daripada jumlah peruntukan yang diberikan adalah amat kecil dan tidak
adil sekali. So, kita harap perkara ini boleh diberikan perhatian yang serius supaya kita
benar-benar capai hasrat Keluarga Malaysia. Apa maksud Keluarga Malaysia, kalau satu
bahagian daripada penduduk mereka rasa dipinggirkan, diabaikan sehingga dari sudut
Belanjawan 2020, peruntukan yang diberikan adalah amat kurang sekali.

So, sekali lagi saya ingin menyatakan perlunya belanjawan ini adil dan
munasabah kepada semua pihak. Jangan hanya untuk main politik sahaja, ini kerana
akhirnya yang cedera dan parah adalah rakyat Malaysia. So, di sini saya sekali lagi...
[Dewan riuh] menyatakan hal...

Dato’ Haji Che Abdullah bin Mat Nawi [Tumpat]: Minta laluan, minta laluan.
Tuan Pengerusi: Tolong, tolong sekejap.
Dato’ Haji Che Abdullah bin Mat Nawi [Tumpat]: Tumpat, Tumpat.

Tuan Lim Guan Eng [Bagan]: Ini tak adil untuk semua rakyat Malaysia tambah.
Tambah sikit tak jadi masalah.

Dato’ Haji Che Abdullah bin Mat Nawi [Tumpat]: Tumpat, Tumpat.

Tuan Lim Guan Eng [Bagan]: Ini kerana tidak akan memberikan kesan yang
serius kalau kita lihat RM2 bilion ini tidak akan memberikan tambahan yang serius ke atas
kita punya hutang ataupun...

Dato’ Haji Che Abdullah bin Mat Nawi [Tumpat]: Tumpat minta laluan.

Tuan Lim Guan Eng [Bagan]: Kita punya defisit bajet. So, tidak ada kesan yang
serius. Hanya mereka yang tak peduli tentang masalah rakyat.

Dato’ Haji Che Abdullah bin Mat Nawi [Tumpat]: Tumpat minta laluan.

Tuan Lim Guan Eng [Bagan]: Hanya mereka yang tak peduli tentang perasaan
tidak adil ke atas mereka kerana tidak dapat melatih dengan serius, barulah mereka akan
rasa tak berikan kepedulian langsung. Ini saya rasa tidak mencerminkan Keluarga
Malaysia yang dihasratkan. Ini hanya tipu orang sahaja. Sekian, terima kasih.

Tuan Pengerusi: Terima kasih Yang Berhormat Bagan. Yang Berhormat Kuala
Selangor.

Dato’ Haji Che Abdullah bin Mat Nawi [Tumpat]: Tak bagi ya?

Tuan Pengerusi: Silakan.
