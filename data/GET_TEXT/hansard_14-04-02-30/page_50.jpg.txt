40 DR.14.12.2021

bantahan seperti mana yang berlaku di Penubuhan Malaysia 1963 yang mengundang
konfrontasi oleh Presiden Sukarno, Indonesia. Oleh sebab itu, kita juga melihat betapa
perlunya Sabah dan Sarawak itu dipertahankan dan mengiktiraf peranan dan sumbangan
pihak keselamatan negara, tentera dan polis yang mengorbankan tenaga mereka dan
masa untuk mempertahankan wilayah yang tercabar oleh kuasa yang lebih besar, jiran
kita pada ketika itu.

Alhamdulillah, keadaan sudah stabil dan aman tetapi jangan kita dan generasi
sekarang melupakan sumbangan besar pemimpin-pemimpin ketika itu dan badan
keselamatan, pasukan keselamatan, tentera, polis, rangers dan lain-lain pada ketika itu
kerana ancaman itu rea/ dan juga ancaman military, ketenteraan pasukan gerombolan
komunis yang ada terutama di Sarawak dan di Sabah.

Jadi saya tekankan di sini juga satu hal yang juga harus dapat perhatian dan
keprihatinan iaitu semangat ini jangan dilupakan, bukan sahaja oleh pemimpin di
Semenanjung Malaysia tetapi oleh Sabah dan Sarawak. Ini bukan peralihan kuasa
mereka tetapi kuasa rakyat mereka, ada beza ini. Ini kerana saya lihat dalam
perbincangan ini mereka mohon kuasa yang lebih. Kita ambil contoh imigresen. Imigresen
itu semangat kalau kita kesatuan Malaysia bukan untuk menyalahgunakan, sampaikan
Ahli Parlimen tidak boleh masuk Sarawak. Ini bukan cara dia.

Semangat itu adalah untuk membina kesatuan yang hendak dilarang memberikan
kuasa kepada Sabah dan Sarawak supaya mereka boleh memilih untuk menghalang
kemasukan daripada negeri-negeri jiran yang akan mempersulit dari segi keselamatan
atau akan menetap di situ tanpa kawalan. Saya hormat hak itu. Akan tetapi nampaknya
digunakan termasuk dalam musim pilihan raya ini, menghalang kemasukan Ahli-ahli
Parlimen yang dipilih oleh rakyat.

Ini saya fikir satu peringatan kepada pimpinan Sabah dan Sarawak. Pertama
untuk memahami aspirasi kemerdekaan, memahami bahawa pasukan keselamatan
majoriti dari Semenanjung Malaysia turut menjaga, mempertahan dan membela mereka
dari segi kepentingan rakyat dan berikutnya menjaga supaya kuasa yang lebih itu bukan
bermakna mereka boleh buat dan lakukan sewenang-wenangnya.

Lihat apa yang dibincangkan peruntukan daripada Kerajaan Persekutuan
dikatakan kurang tetapi jangan dilupakan bahawa selama sejak merdeka 58 tahun ini,
terlalu ramai pemimpin-pemimpin Sabah dan Sarawak, pemimpin silih berganti, ketua silih
berganti tetapi memunggah kekayaan yang luar biasa. Malah pada masa yang sama,
memiskinkan rakyat. Ini bukan semangat penubuhan Malaysia. Penubuhan Malaysia itu
menjamin keselesaan, keadilan bagi semua rakyat. Maka, kalau hasil itu dari Persekutuan,
hasil itu diagih dengan adil. Kalau hasil itu di Sarawak atau Sabah, hasil itu juga harus
diagihkan dengan adil dan jangan sampai kita dapat umpamanya syarikat-syarikat,
kompeni dan kawan-kawan mereka, pimpinan politik dengan kekayaan yang luar biasa.
Ini harus dihentikan dan kita harus tegaskan dalam memaknai semangat Perjanjian
Malaysia 1963.

Saya mulakan tadi dengan menyatakan penghargaan dan penghormatan kepada
pemimpin-pemimpin besar, negarawan yang berpandangan jauh dari semua suku kaum
penting negara kita. Jadi, jangan kita sebut hanya Tunku Abdul Rahman atau Tun Abdul
Razak tetapi juga Temenggung Jugah, Tun Mustapha, Donald Stephens dan lain-lain.
Jadi, saya menyokong.

Dato’ Sri Azalina Othman Said [Pengerang]: Yang Berhormat Stampin. Lima
minit.

12.49 tgh.
Tuan Chong Chieng Jen [Stampin]: Berapa minit?
Dato’ Sri Azalina Othman Said [Pengerang]: Five.

Tuan Chong Chieng Jen [Stampin]: Lima minit. terima kasih Tuan Yang di-
Pertua. Rang undang-undang ini memang merupakan satu rang undang-undang yang
