64 DR.14.12.2021

dan Sarawak itu mestilah diberi royalti yang adil, ikut Perjanjian Malaysia 1963. Tidak
boleh dolak-dalik.

Kedua, kutipan cukai dari Sabah dan Sarawak sebahagiannya dipulangkan
kepada Sabah dan Sarawak mengikut Perlembagaan dan juga Perjanjian Malaysia 1963.

Ketiga, saya menyokong saranan daripada Ahli-ahli Parlimen dari Sabah dan
Sarawak iaitu atas konsep federalism, maka Kerajaan Persekutuan mestilah decentralised
sisi dan turunkan kuasa-kuasa Kerajaan Persekutuan kepada Sabah dan Sarawak
sekurang-kurangnya dalam hal kesihatan, pendidikan dan juga ekonomi berdasarkan
Perjanjian Malaysia 1963.

Tuan Yang di-Pertua, dalam pada waktu saya menyokong rang undang-undang
ini, akan tetapi saya juga berharap pindaan ini tidak mewujudkan dua kluster dalam
Persekutuan Malaysia di mana negeri-negeri di Semenanjung yang secara individu itu
dianggap tidak sama taraf dengan Sabah dan Sarawak. Ertinya kalau ini berlaku amatlah
sedih. Sebagai Ahli Parlimen daripada Semenanjung dari Johor kita menghormati aspirasi
rakyat Sabah dan Sarawak tetapi tolonglah jangan anggap kami dari negeri-negeri di
Semenanjung ini tarafnya kelas dua.

Seterusnya saya berharap daripada pindaan ini dapat dibina jambatan yang lebih
kukuh yang menghubungi negeri-negeri di Semenanjung dengan Wilayah Sabah dan
Sarawak yang terpisah oleh lautan yang luas.

Akhirnya, Tuan Yang di-Pertua jika pindaan Perlembagaan ini memberi
kegembiraan kepada seluruh rakyat di Sabah dan Sarawak, maka saya anak dari Malaya
dari Semenanjung menyokong pindaan ini demi mewujudkan Persekutuan Malaysia yang
bersatu dan kukuh. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Pasir Gudang. Seterusnya
saya jemput Yang Berhormat Padang Rengas. Silakan.

4.03 ptg.

Dato’ Seri Mohamed Nazri bin Abdul Aziz [Padang Rengas]: Terima kasih
Tuan Yang di-Pertua. Saya mewakili Padang Rengas kita menyokonglah pindaan yang
dibuat dalam Perlembagaan Malaysia ini.

Tuan Yang di-Pertua, saya hendak terus pergi kepada perkara mengganti takrif
Persekutuan dengan takrif yang berikut. Jadi sebenarnya saya merasa begitu
embarrassed, | am bit embarrassed iaitu apabila kita telah merdeka, kita telah
menubuhkan Malaysia pada tahun 63, maka kita tidak melihat kepada takrif ini. Takrif ini
‘Persekutuan’ kalau diikut Perlembagaan Malaysia ini;

“Persekutuan ertinya Persekutuan yang ditubuhkan di bawah Perjanjian
Persekutuan Tanah Melayu 1957...”.

Akan tetapi ini Perlembagaan Malaysia, jadi telah beberapa tahun kita tubuh
Malaysia dan kita tidak melihat perkara seperti ini. This is saya kata amat— very
embarrassing lah ya. Saya hendak ucapkan tahniah kepada rakan saya daripada
Santubong. Santubong kah- Santubong ya?

Seorang Ahli: Santubong.

Dato’ Seri Mohamed Nazri bin Abdul Aziz [Padang Rengas]: ...Santubong,
kerana telah membangkit perkara ini dan ini memang tepat dan patut dilakukan dan
sekarang ini kita sebut Persekutuan sepertimana yang termaktub sekarang ialah
merangkumi Sabah dan Sarawak dan juga menyatakan bahawa itu Singapura pun dah
berpisah dengan kita. / think this is correcting to do and the proper thing to do. Tahniah
saya ucapkan kepada Yang Berhormat Menteri.

Cuma saya hendak tanya sini kalau takrif ‘Persekutuan’ ini ia mengganti takrif
lama. Akan tetapi di dalam pindaan Perkara 160 ini Perlembagaan Persekutuan, kita
memasukkan selepas takrif “hak pencen” takrif yang berikut. laitu:
