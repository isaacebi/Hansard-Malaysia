DR.14.12.2021 17

[Soalan No. 5— YB. Tuan Jugah a/k Muyang @ Tambat (Lubok Antu) tidak hadir]

6. Datuk Ignatius Darell Leiking [Penampang] minta Menteri Kesihatan
menyatakan sekiranya proses tender projek pembinaan Klinik Kesihatan Penampang
yang telah dimulakan oleh Kerajaan PH-Warisan dapat diteruskan menggunakan pelan
pembangunan sedia ada tanpa menunggu perubahan untuk memasukkan fasiliti COVID-
19 kerana keperluan yang mendesak dari penduduk Penampang yang telah menunggu
klinik baru ini sejak lebih kurang 20 tahun yang lalu kerana klinik sedia ada tidak dapat
menampung pertambahan pesakit.

01110

Timbalan Menteri Kesihatan II [Datuk Aaron Ago Dagang]: Ya, terima kasih
Tuan Yang di-Pertua. Untuk makluman Ahli-ahli Yang Berhormat, Projek Klinik Kesihatan
(Jenis 3) Penampang, Kota Kinabalu telah diluluskan oleh Unit Perancang Ekonomi,
Jabatan Perdana Menteri di bawah Rancangan Malaysia Kesembilan.

Projek ini melibatkan kerja awalan iaitu rawatan tanah yang telah dimulakan pada
15 Mac 2013 dan telah siap sepenuhnya pada 2 Jun 2015. Projek ini pada asalnya telah
dirancang untuk dilaksanakan pada pertengahan tahun 2021. Walau bagaimanapun,
projek ini telah tertangguh pelaksanaannya kerana terdapat keperluan menambah skop
‘infectious disease’ dan pindaan reka bentuk.

Untuk makluman Ahli-ahli Yang Berhormat, ekoran pandemik COVID-19 yang
sedang berlaku, semua kemudahan kesihatan yang akan dibina perlu terlebih dahulu
dilengkapkan dengan keperluan rawatan penyakit berjangkit. Komponen seperti infectious
disease, Teleprimary Care dan MedPCs ataupun sistem komputer kita masukkan dalam
skop projek.

Ini merupakan sebahagian daripada usaha kementerian untuk menyediakan
kemudahan kesihatan yang komprehensif. Proses pemilihan reka bentuk, penyediaan
preliminary details abstract serta pindaan pelan tapak bagi Klinik Kesihatan (Jenis 3)
Penampang ini sedang dilaksanakan oleh Jabatan Kerja Raya Malaysia.

Sehubungan itu, proses tender perlu ditangguhkan dahulu sehingga selesai
penambahbaikan reka bentuk kesemua jenis Klinik Kesihatan. Permohonan bagi fasa 2
iaitu kerja bangunan akan dimohon di bawah Rancangan Malaysia Ke-12 Rolling Plan 3
iaitu pada tahun 2022, next year. Kementerian ini sedang bersama-sama JKR dan agensi-
agensi kerajaan yang lain, sentiasa bekerja sama dengan erat bagi memastikan projek ini
berjalan dengan lancar. Menjadi aspirasi kementerian ini agar projek-projek ini disiapkan
pada masa, kos dan standard yang telah ditetapkan. Sekian, terima kasih.

Timbalan Yang di-Pertua [Dato' Mohd Rashid Hasnon]: Soalan tambahan.
Sila, Yang Berhormat Penampang.

Datuk Ignatius Darell Leiking [Penampang]: Terima kasih, Tuan Yang di-
Pertua. Terima kasih, Yang Berhormat Timbalan Menteri atas jawapan. For the record,
Tuan Yang di-Pertua, projek ini telah — tapak tanah ini dipecahkan pada bulan April 2013,
iaitu sebelum penamaan calon pilihan raya tahun 2013 itu. Tapak in telah hand over
kepada KKM pada 15 Mac 2013 seperti mana yang Yang Berhormat Timbalan Menteri
jelaskan.

But, problemnya, ia dibatalkan pada bulan Julai 2018 kerana approval tidak
diselesaikan. So, kita push sewaktu kita kerajaan dan dapat balik peruntukan ini.
Sekarang, we are now delayed again. It was supposed to be tendered pada tahun 2020,
tetapi sekarang kerana alasan yang diberikan, kita terpaksa tunggu. Orang Penampang
terpaksa tunggu.

Bolehkan Yang Berhormat Timbalan Menteri menjelaskan bahawa projek ini tidak
akan lagi ditangguhkan sepertimana yang ditangguhkan sejak tahun 2013? Terima kasih.

Timbalan Yang di-Pertua [Dato' Mohd Rashid Hasnon]: Baik Yang Berhormat
Penampang. Sila Yang Berhormat Timbalan Menteri. Satu minit.
