DR.14.12.2021 63

Kedua-dua badan perundangan Parlimen dan Dewan Undangan Negeri ini juga
mempunyai kuasa perundangan bersama dalam senarai bersama. Jadi, aspek yang
paling teras, yang utama dalam perbahasan pindaan ini adalah memastikan peranan
federalisme ini diperkukuhkan dalam negara. Sabah dan Sarawak ada hak dan kuasanya
seperti yang diperuntukkan dalam Perlembagaan Persekutuan sama seperti negeri-
negeri Tanah Melayu yang lain. Persekutuan juga ada kuasanya yang tersendiri.

Kedua, pindaan ini merujuk kepada sebuah dokumen perundangan atau /egal
document iaitu Perjanjian Malaysia 1963 yang ditandatangani oleh United Kingdom of
Great Britain dan Northern Ireland, The Federation of Malaya, North Borneo, Sarawak dan
Singapura di London pada 9 Julai 1963 yang mengguna pakai istilah The Borneo States
atau Negeri-negeri Borneo seperti yang tertera dalam Perjanjian Malaysia ini.

Tuan Yang di-Pertua, ketika pindaan pada tahun 2019, aspek equal partner
sering kali dibangkitkan sehingga mewujudkan sama ada pengistilahan wilayah atau
negeri untuk dirujuk kepada negeri-negeri Borneo ini. Saya ingin tegaskan bahawa soal
equal partners ini berbangkit kerana faktor kemunduran sosio ekonomi masyarakat di
Sabah dan Sarawak seolah-olah ada satu permasalahan terhadap delivery system atau
sistem penyampaian kepada dasar-dasar dan peruntukan yang disalurkan kepada Sabah
dan Sarawak.

Saya bercakap tentang sistem federalisme tadi yang perlu diperkukuhkan semula
kerana saya sendiri merasainya sekian lama di negeri Kelantan. Hak royalti rakyat negeri
Kelantan dinafikan hanya kerana berbeza parti politik pemerintah dengan Kerajaan
Persekutuan pada masa itu. Jadi, di mana amalan federalisme di sini? Sering kali juga
Ahli-ahli Parlimen dari Sabah dan Sarawak bercakap soal pembangunan sosio ekonomi
dan kemunduran di sana. Mengapa ia masih menjadi isu selepas hampir 60 tahun
Perjanjian Malaysia ditandatangani?

Oleh sebab itu, saya jelaskan di sini sudah sampai masanya kita mengambil berat
terhadap amalan federalisme. Apa-apa yang tempang wajar dibetulkan semula. Saya
berharap kitalah yang memulakan perubahan tersebut, insya-Allah. Terima kasih.

Tuan Yang di-Pertua: Terima kasih Yang Berhormat Tumpat. Yang Berhormat
Pasir Gudang. Silakan.

3.58 ptg.

Tuan Hassan bin Abdul Karim [Pasir Gudang]: Terima kasih Tuan Yang di-
Pertua. Pasir Gudang yang mewakili Parti Keadilan Rakyat dan Pakatan Harapan
menyokong rang undang-undang untuk meminda Perlembagaan Persekutuan yang kita
sedang bahaskan pada petang ini. Sekurang-kurangnya ada empat sebab utama
mengapa Pasir Gudang menyokong pindaan ini.

Pertama, pindaan Perlembagaan Persekutuan ini menepati kehendak Perjanjian
Malaysia 1963. Itu sebab yang pertama. Sebab yang kedua saya berpendapat pindaan
ini membetulkan kesilapan yang dilakukan pada pindaan tahun 1976 yang dilakukan oleh
Kerajaan Barisan Nasional ketika itu. Jadi, saya berfikir sesat di hujung jalan, baliklah ke
pangkal jalan. Jadi ini apa yang kita buat pada petang ini.

Ketiga, saya menyokong rang undang-undang pindaan ini kerana ia sesuai
dengan konsep Malaysia sebagai sebuah negara yang mengamalkan sistem federalism.
Sebab yang keempat, ini penting, dengan pindaan ini akan terhapuslah tuduhan dan
anggapan selama ini bahawa Sabah dan Sarawak sebagai tanah jajahan Semenanjung.

Tuan Yang di-Pertua, tetapi saya berpandangan pindaan ini sahaja tidak
mencukupi. Mestilah dilaksanakan semangat pindaan ini menjadi kenyataan oleh
Kerajaan Persekutuan sama ada Kerajaan Persekutuan sekarang atau yang akan datang.

01600

Antaranya, saya senaraikan yang penting. Pertama, hasil bumi, hasil laut Sabah
dan Sarawak seperti petroleum dan gas yang dicari gali oleh PETRONAS dari bumi Sabah
