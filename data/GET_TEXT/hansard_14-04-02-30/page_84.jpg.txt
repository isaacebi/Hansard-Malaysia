74 DR.14.12.2021

Itulah antara sumbangan kita dalam Parlimen ini yang menyaksikan untuk
kepentingan bersama people first, people interest adalah menjadi suatu kewajipan kita
bersama. Tadi, disebut tentang bagaimana Akta 354 — A354, klausa 2 yang dipinda pada
tahun 1976 di mana penentangan telah dibuat oleh Yang Berhormat Lim Kit Siang, Yang
Berhormat Lim Lam Thye dan Dr. Tan Chee Khoon, pada waktu itu dan time will tell.
Sejarah telah membuktikan sama ada kita mengakui kesilapan ataupun tidak. Akhirnya,
pada petang ini kita mengembalikan status itu. Akan tetapi, malangnya mereka ini Cina
Tuan Yang di-Pertua. Kita boleh faham apakah isu yang dimainkan pada waktu itu
antaranya Anti-Semenanjung, Anti-Melayu, Anti-Islam pada waktu itu. Malangnya mereka
ini orang Cina.

Tadi kita mendengar ucapan daripada Yang Berhormat Padang Rengas yang
saya anggap ucapannya sudah mencapai tahap negarawan iaitu supaya kita hanya
celebrate satu sahaja Hari Merdeka ataupun Hari Malaysia iaitu 16 September dan jangan
disambut lagi 31 Ogos 1957. Kalaulah yang bercakap itu Yang Berhormat Seremban,
Yang Berhormat Bukit Bintang apakah akan jadi agaknya berita malam ini? Atas semangat
itu saya rasa — atas semangat ini yang kita bersama pada hari ini as time goes by, dengan
izin Tuan Yang di-Pertua kita harus melihat ini bukan lagi isu perkauman. Ini bukan lagi
isu politik yang melampau.

Akan tetapi, telah ada di kalangan Ahli-ahli Politik dalam negara kita ini yang
melihat negara ini lebih penting. Rakan-rakan Sabah dan Sarawak lebih penting. Sampai
bilakah Yang Berhormat Baram, Yang Berhormat Betong, Yang Berhormat Papar hendak
bercakap lagi fasal sekolah buruk, tidak ada lagi bekalan air? Sedangkan kita telah melalui
fasa lebih kurang 58 tahun kalau kita mengambil tahun 1963. Kita harap sama ada, apa
yang kita pinda pada petang ini akan menjadi suatu dengan izin the beacon of hope insya-
Allah. Akan tetapi, paling tidak pun Pakatan Harapan pada petang ini membuktikan
walaupun ditolak pindaan ini pada masa kita membentangkannya tetapi untuk
kepentingan bersama kita akan merekodkan bahawa kita menyokong demi rakyat Sabah
dan Sarawak.

Tuan Yang di-Pertua, satu lagi yang saya harapkan adalah tidak lagi timbul isu-
isu ramai di antara Ahli-ahli Parlimen kita hari ini ditahan di bawah Akta Keselamatan
Dalam Negeri. Waktu membangkitkan soal Sabah Merdeka. Walaupun kita tidak pernah
bersetuju dengan ISA atau yang zalim tetapi ada di kalangan mereka ini yang telah
ditahan. Dalam Pilihan Raya Umum Sarawak kali ini kita juga mendengar suara “Sarawak

boleh merdeka’””.

Adakah suara-suara ini mahu lagi kita kedengaran? Saya yakin dan percaya Tuan
Yang di-Pertua sekiranya keadilan ini tidak diberikan kepada mereka. Hak ekonomi dan
hak bagaimana mereka sebagai equal partners itu mesti ditunaikan. Janganlah nanti ada
lagi lahir tentera-tentera pemisah seperti IRA, berlakunya pembunuhan etnik di Bosnia
Herzegovina. Itu tidak akan mungkin berlaku dalam negara kita. Sekiranya, insya-Allah
atas pindaan ini kita memberikan hak kepada dan keadilan ini kepada seluruh rakan kita
di Sabah dan Sarawak. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Pulai. Seterusnya, saya menjemput Yang Berhormat Beaufort.

4.49 ptg.

Datuk Seri Panglima Hajah Azizah binti Datuk Seri Panglima Haji Mohd Dun
[Beaufort]: Terima kasih Tuan Yang di-Pertua. Saya amat pada petang ini amat
berbangga dan bersyukur sebagai anak kepada seorang insan yang sama-sama dengan
Allahyarham Tun Datu Mustapha memperjuangkan kemerdekaan untuk negeri Sabah dan
seterusnya penubuhan Malaysia. Ini kerana, pada petang ini sama-sama membahaskan
satu pindaan yang amat-amat bersejarah dalam negara kita, dalam sejarah Parlimen ini
iaitu pindaan ini mengiktiraf kedudukan Sabah dan Sarawak sebagai rakan kongsi (equal
partner) dalam negara tercinta yang bernama Malaysia.
