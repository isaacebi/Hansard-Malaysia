104 DR.14.12.2021

kumpulan orang yang didaftarkan di bawah mana-mana undang-undang bertulis di
Malaysia.

Tuan Yang di-Pertua, Bab IV. Pindaan kepada Akta Setem 1949. Bab IV terdiri
daripada sembilan fasal iaitu fasal 36 sehingga fasal 44 bertujuan untuk meminda Akta
Setem 1949 [Akta 378] seperti berikut.

Fasal 36 bertujuan menyatakan tarikh kuat kuasa bagi pindaan-pindaan yang
dibuat dalam bab ini.

Fasal 37 dan 39 bertujuan memasukkan seksyen baharu 36D dan meminda
seksyen 39 yang menjelaskan keadaan-keadaan apabila suatu taksiran duti setem
sebagai muktamad dan konklusif dan tindakan bayaran balik duti setem hanya dibuat
apabila taksiran menjadi muktamad dan konklusif seperti keputusan mahkamah di
peringat yang tertinggi.

Fasal 38 bertujuan untuk memasukkan subseksyen baharu 37(2A) untuk
memperuntukkan pengenaan fi pemprosesan RM10 bagi endorsement oleh pemungut ke
atas suatu surat cara yang dikecualikan daripada duti setem yang melebihi RM10.

Fasal 40 bertujuan meminda perenggan (a) proviso kepada seksyen 57 untuk
melanjutkan tempoh permohonan dan bayaran balik duti yang telah dikenakan ke atas
setem yang rosak dari pemungut daripada 12 bulan kepada 24 bulan.

Fasal 41 bertujuan meminda seksyen 58 untuk melanjutkan tempoh permohonan
bayaran balik duti yang telah dibayar bagi setem yang melebihi nilai yang sepatutnya yang
digunakan dengan cara tidak sengaja atau duti yang telah dibayar bagi surat cara yang
tidak dikenakan duti dari 12 bulan kepada 24 bulan.

01850

Fasal 42 bertujuan meminda subseksyen 77A(1) untuk membenarkan pembayar
duti yang tidak berpuas hati dengan taksiran atau taksiran tambahan oleh pemungut untuk
membuat notis bantahan serta permohonan bayaran balik duti di bawah seksyen 57, 58
atau 80b atau subseksyen 21(7), 39(4) atau 80(3) dengan cara perantaraan elektronik.

Fasal 43 bertujuan memasukkan seksyen baharu 77C untuk menghendaki
pembayar duti menggunakan nombor pengenalan cukai yang diberikan oleh Ketua
Pengarah bagi maksud akta ini.

Fasal 44 bertujuan menggantikan butiran 31 Jadual Pertama dengan butiran 31
baharu untuk menaikkan kadar duti bagi nota kontrak penjualan syer atau saham daripada
RM1.00 kepada RM1.50.

Tuan Yang di-Pertua, Bab V. Pindaan kepada Akta Petroleum (Cukai
Pendapatan) 1967. Bab V terdiri daripada tujuh fasal iaitu fasal 45 hingga 51, bertujuan
untuk meminda Akta Petroleum (Cukai Pendapatan) 1967, Akta 543 seperti berikut.

Fasal 45 bertujuan menyatakan tarikh kuat kuasa bagi pindaan-pindaan yang
dibuat dalam bab ini.

Fasal 46 bertujuan meminda seksyen 37 untuk menghendaki pembayar cukai
memberitahu pertukaran alamat menggunakan borang yang ditetapkan oleh Ketua
Pengarah.

Fasal 47, 50 dan 51 bertujuan meminda perenggan 41A(10)(a) subseksyen 66(5)
dan 66(5)(a) untuk memperuntukkan bahawa permintaan pembayar cukai boleh dibuat
menggunakan borang yang ditetapkan bagi Ketua Pengarah memanjangkan permohonan
pelepasan kepada Pesuruhjaya Khas Cukai Pendapatan.

Fasal 48 bertujuan memasukkan subseksyen baharu 43(4) untuk
memperuntukkan bahawa pembayar cukai yang terkilan dengan taksiran akibat daripada
mematuhi ketetapan umum yang dikeluarkan oleh Ketua Pengarah atau apa-apa amalan
Ketua Pengarah yang terpakai pada masa taksiran itu dibuat boleh mengemukakan
rayuan di bawah seksyen 43 akta yang sama.
