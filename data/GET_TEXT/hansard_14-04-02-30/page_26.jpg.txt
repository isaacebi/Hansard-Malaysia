16 DR.14.12.2021

termasuk MITI, EPU dan sebagainya. Dua, tiga kementerian lagi yang terlibat. Sekian,
terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
ketiga, saya jemput Yang Berhormat Kapar.

Dato’ Abdullah Sani bin Abdul Hamid [Kapar]: Terima kasih Tuan Yang di-
Pertua. Terus kepada soalan. Pada SIP mengkaji— adakah kementerian berhasrat untuk
mengkaji caruman dari pihak pekerjaan dan juga majikan di samping itu memudahkan
birokrasi kelayakan untuk mendapatkan skim SIP ini untuk melebar luaskan peluang-
peluang yang ada pada mereka yang terlibat secara renti-kerja sementara. Terima kasih
Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kapar. Sila, satu minit.

Datuk Haji Awang bin Hashim: Terima kasih Tuan Yang di-Pertua. Terima kasih
sahabat saya dari Kapar dan saya ucap terima kasihlah kerana bangkitkan perkara-
perkara ini kerana mungkin kita ada perkara-perkara yang kita tak kelihatan, tak nampak.
Akan tetapi bila dibangkitkan ini kita akan upgrade atau tambah baik. Terima kasih
sahabat saya dari Kapar.

SIP ini memang kita buat penambahbaikan yang sangat banyak terutamanya kita
telah membuat satu program atau mengeluarkan satu produk yang dinamakan OBS
(orang bekerja sendiri) di mana dalam skim Sistem Insurans Pekerjaan ini ada faedahnya
yang berbentuk kewangan dan bantuan pencarian pekerjaan seperti mana berikut
termasuk perlindungan yang mana OBS ini mereka boleh mencarum bila mereka bekerja
sendiri iaitu mencarum dalam PERKESO, berlaku perlindungan sekiranya musibah
terhadap mereka akan berlaku.

Apa yang dibangkitkan oleh Yang Berhormat Kapar tadi, kementerian melalui
PERKESO juga telah melancarkan elaun mencari pekerjaan. Ini inisiatif-inisiatif yang telah
dibuat. Keduanya, elaun bekerja semula awal. Bila dapat bekerja diberi elaun dahulu untuk
memulakan kehidupan mereka ataupun perbelanjaan untuk mereka memulakan ke
tempat kerja.

Ketiga, elaun penempatan berkurangan. Bila pandemik COVID-19 ada
sesetengah majikan mengurangkan gaji. Jadi, kerajaan dengan inisiatifnya memberi elaun
tambahan kepada mereka yang bergaji kurang ini yang dibuat oleh majikan dan kita dalam
masa yang sama membantu juga majikan dan juga membantu pekerja. Majikan juga tidak
terkesan dengan perbelanjaan dan pekerja juga tidak terkesan dengan gaji mereka yang
telah dikurangkan akibat daripada insentif yang dijalankan oleh kerajaan.

Begitu juga dengan pembiayaan fi latihan. Majikan pada ketika pandemik COVID-
19 ini mereka tidak ada jadual-jadual proses untuk memberi latihan kepada pekerja
mereka untuk meningkatkan kemahiran. Akan tetapi pada ketika ini, kerajaan
mengeluarkan insentif untuk memberi mereka latihan dengan mengeluarkan perbelanjaan
bagi membantu majikan-majikan bagi majikan meningkatkan kemahiran kepada pekerja-
pekerja mereka.

Begitu juga dengan bantuan pencarian pekerjaan oleh Pegawai Perkhidmatan
Pekerjaan di PERKESO. Kita juga memberi bantuan menghantar pegawai-pegawai
supaya memberi nasihat pekerjaan apa yang boleh termasuk dalam portal MYFutureJobs
yang mana di situlah mereka boleh mendapat pekerjaan dengan mengisi maklumat di situ
dan kesesuaian dan alhamdulillah sambutannya sangat baik dan hampir 90 peratus
daripada mereka yang mengisi portal dalam MYFutureJobs ini mendapat pekerjaan.
Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri. Pertanyaan soalan lisan seterusnya, saya ingin jemput Yang
Berhormat Lubok Antu tidak ada dalam Dewan. Seterusnya Yang Berhormat Datuk
Ignatius Darell Leiking, Penampang.
