100 DR.14.12.2021

1976, Akta Setem 1949, Akta Petroleum (Cukai Pendapatan) 1967, Akta Cukai Aktiviti
Perniagaan Labuan 1990, Akta Penggalakan Pelaburan 1986, Akta Kewangan 2012 dan
Akta Kewangan 2018

Tuan Yang di-Pertua, Bab II ialah pindaan kepada Akta Cukai Pendapatan 1967.
Bab Il yang terdiri daripada 26 fasal iaitu fasal 3 hingga 28 adalah bertujuan untuk
meminda Akta Cukai Pendapatan 1967 [Akta 53] seperti berikut.

Pertama, fasal 3 bertujuan menyatakan tarikh kuat kuasa bagi pindaan-pindaan
yang dibuat dalam bab ini.

Fasal 4, 13, 21, 23, subfasal 26(b) Bahagian XIX bertujuan untuk meminda
subseksyen 5(1A), subseksyen 61 proviso kepada subseksyen 61(1A), subseksyen
127(5), dan memasukkan seksyen baharu 109DA dan Bahagian baharu XIX Jadual 1
bertujuan untuk mengenakan cukai kepada pelabur selain individu yang menerima agihan
keuntungan daripada pendapatan faedah melalui pelaburan dana pasaran wang runcit.

Susulan itu, pengenaan cukai pada kadar 24 peratus melalui mekanisme cukai
pegangan yang akan dibuat pada peringkat unit amanah akan dikenakan. Bagi pelabur
pemastautin, mekanisme ini bukan cukai muktamad dan kredit cukai dibenarkan.
Manakala pendapatan yang diterima oleh bukan pemastautin yang tertakluk kepada
potongan cukai di bawah seksyen baharu 109DA Akta 53 tidak akan diambil kira bagi
maksud menentukan pendapatan kena cukainya. Sebaliknya, cukai yang dikenakan oleh
bukan pemastautin merupakan cukai muktamad atau final tax, dengan izin.

Tuan Yang di-Pertua, pindaan-pindaan ini mula berkuat kuasa pada 1 Januari
2022.

Subfasal 5(b), subfasal 26(b) Bahagian XX Jadual 1, subfasal 27(a) bertujuan
memasukkan perenggan baharu 6(1)(p) Bahagian XX Jadual 1 dan membina perenggan
28 Jadual 6 untuk mengenakan cukai ke atas pendapatan yang diterima oleh pemastautin
di Malaysia dari luar Malaysia. Pindaan ini mula berkuat kuasa pada 1 Januari 2022.

01830

Walau bagaimanapun, satu kadar cukai tiga peratus akan dikenakan ke atas
remitan yang diterima melalui 1 Januari 2022 hingga 30 Jun 2022 seperti di bawah
Bahagian XX Jadual 1 kepada Akta 53. Pindaan ini berkuat kuasa dari 1 Januari 2022
hingga 30 Jun 2022.

Fasal 6 bertujuan untuk meminda perenggan 6D(3)(c) Akta 53 untuk melanjutkan
tempoh permulaan operasi daripada sehingga 31 Disember 2021 kepada 31 Disember
2022 bagi syarikat atau perkongsian liabiliti terhad itu layak bagi rebat cukai. Pindaan ini
mula berkuat kuasa pada 1 Januari 2022.

Fasal 7 dan fasal 20 bertujuan bertujuan untuk memasukkan perenggan baharu
39(1)(s) dan seksyen baharu 107D untuk mengehendaki suatu syarikat memotong cukai
pada kadar 20 peratus daripada bayaran tunai yang dibuat kepada ejen, pengedar atau
pengagih yang terbit daripada jualan, transaksi atau skim yang dijalankan oleh orang itu.
Potongan itu perlu dibuat apabila jumlah keseluruhan bayaran sama ada dalam bentuk
kewangan atau sebaliknya dibuat kepada ejen, pengedar atau pengagih pada tahun
taksirannya melebihi RM100,000.00. Sekiranya syarikat tidak memotong dan meremitkan
cukai tersebut, potongan tidak dibenarkan ke atas perbelanjaan berhubung dengan apa-
apa bayaran tunai yang dibuat kepada ejen, pengedar atau pengagih. Pindaan ini berkuat
kuasa mulai tahun taksiran 2022.

Tuan Yang di-Pertua, fasal 8 bertujuan untuk meminda subseksyen 44(5F) untuk
melanjutkan tempoh sekatan kerugian perniagaan yang tidak dapat diserap dalam tahun
taksiran semasa boleh dibawa ke hadapan dari tujuh kepada 10 tahun berturut-turut.
Pindaan ini disifatkan telah berkuat kuasa bagi tahun taksiran 2019.

Fasal 9 bertujuan untuk meminda subseksyen 46(1) seperti berikut. Subfasal 9(a)
bertujuan untuk meminda subperenggan 46(1)(f)(iii) untuk menaikkan had pelepasan
cukai bagi bayaran apa-apa kursus kemahiran yang diambil bagi maksud peningkatan
kemahiran atau kemajuan diri daripada RM1,000 kepada RM2,000. Pindaan ini berkuat
kuasa bagi tahun taksiran 2022 dan 2023.
