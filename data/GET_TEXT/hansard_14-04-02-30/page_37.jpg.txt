DR.14.12.2021 27

[Dato’ Sri Azalina Othman Said [Pengerang]) mempengerusikan Mesyuarat]

Tuan Wan Ahmad Fayhsal bin Wan Ahmad Kamal: Terima kasih Yang
Berhormat Kinabatangan. Benar sekali apa yang di telah oleh Yang Berhormat
Kinabatangan. Sebenarnya agenda perpaduan ini bukan milik Kementerian Perpaduan
Negara sahaja. Kami hanyalah kementerian yang dipertanggungjawabkan untuk
menggubal dasar.

Daripada segi pelaksanaannya, kami perlukan dengan izin, whole-of-government
approach. Semua kementerian dan agensi kerajaan, hatta kerajaan negeri baru-baru ini
dalam pelancaran Pelan Tindakan Perpaduan Negara yang 10 tahun itu, kita jemput
semua EXCO negeri tidak kira kerajaan mahupun pembangkang dan semuanya hadir
alhamdulillah untuk memberikan sokongan dan komitmen kepada pelan perpaduan ini.

Jadi kita harap, bukan sahaja Kementerian Perpaduan tetapi semua kementerian
juga menyahut dan menyambut seruan ini untuk melaksanakan setiap satu item yang
telah kita gariskan di peringkat kementerian/agensi sampailah ke peringkat Tabika
Perpaduan di bawah. Itu sahaja, terima kasih.

Dato’ Sri Azalina Othman Said [Pengerang]: Yang Berhormat Tebrau tadi
bangun ya? Soalan tambahan ketiga, ada?

Tuan Steven Choong Shiau Yoon [Tebrau]: Terima kasih. Memandangkan apa
isu perpaduan, saya mendapati KRT memainkan peranan yang baik. Cuma saya dapati
di kawasan bandar, kaum selain daripada Bumiputera tidak sertai program KRT. Jadi
soalan saya, adakah kementerian ada penyelesaian atau pendekatan untuk mendapatkan
kaum selain daripada Bumiputera untuk sertai program KRT? Sekian, terima kasih.

Dato’ Sri Azalina Othman Said [Pengerang]: Silakan Yang Berhormat Timbalan
Menteri.

Tuan Wan Ahmad Fayhsal bin Wan Ahmad Kamal: Terima kasih Yang
Berhormat Tebrau. Seperti saya ucapkan tadi, kita memang ada Pelan Pemerkasaan
Kepimpinan Komuniti Rukun Tetangga bagi 10 tahun akan datang, adequate of plan yang
mana kita mahu lebih banyak penyertaan daripada pelbagai kaum dan juga bukan sahaja
kaum tetapi juga daripada segi julat umur. Kita ada Jiran Muda yang sepatutnya kita
bekerjasama dengan Kementerian Belia dan Sukan melibatkan anak muda pelbagai kaum
menyertai Komuniti Rukun Tetangga dalam menjayakan misi-misi rondaan, program-
program pembangunan masyarakat untuk kaum ibu, ibu tunggal, untuk urban farming,
contoh dengan izin.

Jadi memang benar kita ada program ini, pelan ini dan kita mahu lebih ramai kaum
daripada pelbagai latar menyertai Komuniti Rukun Tetangga di tempat masing-masing.
Terima kasih.

Dato’ Sri Azalina Othman Said [Pengerang]: Yang Berhormat Sarikei.
01150

11. Tuan Wong Ling Biu [Sarikei] minta Menteri Dalam Negeri menyatakan di
manakah jalan tikus' utama di Sarawak yang telah digunakan oleh pendatang asing tanpa
izin masuk tanpa pelepasan imigresen. Berapa anggaran jumlah pendatang asing tanpa
izin yang memasuki Sarawak pada masa lalu.

Timbalan Menteri Dalam Negeri Il [Datuk Jonathan bin Yasin]: Terima kasih
Tuan Yang di-Pertua. Pasukan Gerakan Am (PGA) Briged Sarawak telah mengesan
sejumlah jalan tikus di Wilayah Sarawak sepanjang tempoh pelaksanaan operasi-operasi
semasa PGA. Secara keseluruhannya, terdapat sebanyak 41 laluan tikus dikesan
melibatkan 10 daerah di Wilayah Sarawak. Senarai jalan tikus yang dikesan PGA adalah
seperti berikut:
