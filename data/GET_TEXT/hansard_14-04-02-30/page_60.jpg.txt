50 DR.14.12.2021

hingga 20 tahun, 15 tahun, lima tahun kerana telah berpuluh-puluh tahun masa itu berlalu
dan ia merugikan anak-anak Sabah dan Sarawak seperti mana yang dikatakan oleh
sahabat saya daripada Yang Berhormat Kalabakan tadi.

Seterusnya, saya juga ingin menyentuh tentang perjanjian MoU yang telah
dipersetujui oleh kerajaan dan juga parti Pakatan Harapan. Di mana di dalam MoU ini,
salah satu persefahaman adalah untuk meletakkan Perjanjian Malaysia 1963 itu ke arah
landasan yang betul. Kita harap inti pati yang ada pada hari ini dapat merealisasikan apa
yang termaktub di dalam MoU yang mana ini adalah satu impian rakyat Sabah dan
Sarawak dan Malaysia keseluruhannya selaras dengan slogan Keluarga Malaysia yang
dilaung-laungkan oleh Perdana Menteri yang telah di- Saya bertanya kepada diri saya,
apakah ertinya keluarga itu? Ertinya memastikan agar setiap keluarga di dalam negara ini
dilindungi haknya sepertimana termaktub di dalam Perlembagaan.

Akhir sekali, untuk rekod yang terakhir, Hari Malaysia pertama kalinya diilhamkan
oleh Yang Berhormat Port Dickson di dalam Deklarasi Kuching pada tahun 2008. Terima
kasih. Sekian dan saya menyokong.

Tuan Yang di-Pertua: Terima kasih. Yang Berhormat Kinabatangan, silakan.

2.59 ptg.

Dato’ Sri Bung Moktar bin Raden [Kinabatangan]: Tuan Yang di-Pertua,
Perjanjian Malaysia 1963 ini, sebetulnya sudah memakan masa berpuluh-puluh tahun.
Apa yang diinginkan oleh rakyat Sabah dan Sarawak iaitu ikatan, komitmen Kerajaan
Persekutuan untuk membangunkan Wilayah Sabah dan Sarawak. As an equal partner,
must be equal development. Akan tetapi pembangunan di Semenanjung lebih advanced,
lebih baik dari Sabah dan Sarawak. Perkara itu Tuan Yang di-Pertua timbul apabila ramai
anak muda Sabah datang ke Semenanjung dan mereka membawa kereta ke Gua
Musang, ke Kuantan, ke Kota Bharu.

01500

Perjalanan 600 lebih kilometer. Akan tetapi, jalan yang bagus mereka sampai
empat jam, tiga jam. Di Sabah, perjalanan 200 kilometer tetapi perjalanannya tidak
selamat. Lima jam, enam jam. Justeru itu, perjanjian ini tidak ada maknanya Tuan Yang
di-Pertua kalau Kerajaan Persekutuan benar-benar tidak ada pendekatan baru untuk
memastikan bahawa Sabah dan Sarawak perlu dibangunkan dengan pendekatan baharu
dan perkara ini pernah dilakukan oleh Yang Berhormat Langkawi pada satu ketika dahulu,
iaitu dia telah mengizinkan Sabah untuk diberi kebenaran membuat Projek Build, Lease
and Transfer (BLT) termasuk PFI. Kita lihat banyak sekolah, klinik kesihatan, hospital,
jalan raya semua open tender. Open tender makan masa enam bulan, satu tahun. Baru
dilaksana.

Saya menyarankan Kerajaan Persekutuan, Yang Berhormat Menteri Kewangan,
Yang Amat Berhormat Perdana Menteri lihat Sabah dan Sarawak dalam konteks
perjanjian ini. Beri kami kebenaran untuk but PFI atau BLT. Contohnya, hospital. Kalau
hendak dibuat RM80 juta, Kerajaan Persekutuan cuma buat ceiling price, cari kontraktor,
siapkan bangunan ini, siap kami beli kami bayar. Sekolah-sekolah daif pun begitu. Baru
kita boleh jalan. Kalau ikut sekarang ini, mati Sabah. Tidak ada apa-apa perjalanan dia.

Datuk Seri Panglima Abdul Azeez bin Abdul Rahim [Baling]: Mati kita.
[Bercakap tanpa menggunakan pembesar suara]

Dato’ Sri Bung Moktar bin Radin [Kinabatangan]: Ya. Jadi, kalau perjanjian ini
balik-balik dibincang, hujung-hujung tiada juga apa-apa pencapaian dia. Contohnya lagi,
peruntukan RM85.2 bilion, RM5 bilion di Sarawak bagilah sama Kerajaan Negeri Sabah
dan Sarawak. Ini diurus melalui kementerian-kementerian di Persekutuan juga. Akhirnya,
bajet yang tahun lalu pun belum dilaksanakan, peruntukan sudah hilang. Ini sepatutnya
kita buang masa betul-betul lah. Saya mintalah... [Disampuk]

Tuan Khalid bin Abd Samad [Shah Alam]: Yang Berhormat Kinabatangan.
Yang Berhormat Menteri Persekutuan tidak ada dari Sabah Sarawak kah? Menteri-
