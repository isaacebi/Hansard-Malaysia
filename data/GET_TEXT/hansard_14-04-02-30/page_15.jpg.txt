DR.14.12.2021 5

Tuan Cha Kee Chin [Rasah]: Terima kasih Tuan Yang di-Pertua, terima kasih
Yang Berhormat Menteri yang menjawab bagi pihak Yang Amat Berhormat Perdana
Menteri. Tak ada masalah, biar guru besar simpan itu saya boleh terima. Cuma soalan
saya macam ini, saya dengar dan saya meneliti jawapan daripada Yang Berhormat
Menteri tadi berkenaan dengan cara pemarkahan ataupun justifikasi 50 peratus, 25
peratus dan sebagainya. Persepsi rakyat dan sebagainya. Itu memang kita setuju. Kena
ada indikator ataupun KPI yang tertentu untuk kementerian dan ada perancangan banyak.

Cuma satu saya nak sebut Yang Berhormat Menteri, kalau 90 peratus itu kalau
SPM ke apa, dia ‘A+’ tahu. Ruang untuk tambah baik itu kira dah cukup sempit, dah payah
sebab kita ini manusia. Kita tak akan capai 100 peratus. Saya minta maaflah, bukan sebab
Yang Amat Berhormat Perdana Menteri tak baik ke apa. Tak mungkin ada siapa-siapa
capai 100 peratus, so 90 peratus itu terlampau tinggi. Itu saya kena sebut. Cuma, saya
nak tanya. Ini saya minta maaflah, walaupun Yang Berhormat Menteri Tugas-tugas Khas
yang jawab, dia ada berkaitan dengan ekonomi. Lebih menjurus kepada ekonomi.

Ada satu perkara yang saya rasa dalam 100 hari, kerajaan tak dapat selesaikan.
Saya kena sebut secara terbuka dan rakyat semua tahu iaitu kos sara hidup. Kos sara
hidup, saya nak sebut bukan di bawah Kementerian KPDNHEP sahaja, ia melibatkan
rentas kementerian. KPDNHEP, MITI sebab pengilangan, pertanian lepas_ itu
perladangan. Kalau logistik, pengangkutan.

Timbalan Yang di-Pertua [Dato’ Mohd Rashid Hasnon]: Yang Berhormat
Rasah, minta ringkaskan. Minta ringkaskan soalan ya.

Tuan Cha Kee Chin [Rasah]: Kalau subsidi, melibatkan MOF. Ya, saya
ringkaskan. Jadi soalan saya, daripada JPM sendiri, apakah langkah pendek sebab
semua benda naik sekarang ini? Kalau soalan pertama tadi pasal harga ayam, adalah
langkah intervensi daripada MAFI tadi. Macam mana dengan benda lain?

Saya difahamkan Yang Amat Berhormat Perdana Menteri ada mempengerusikan
satu mesyuarat pasal kos sara hidup pada hari Khamis yang lalu. Saya nak tahu, setakat
manakah langkah-langkah jangka pendek, jangka sekarang ini yang terdesak yang akan
dilaksanakan oleh kerajaan untuk mengatasi masalah kos sara hidup khasnya subsidi
minyak. Ini sebab saya difahamkan enam bulan terhutang subsidi kepada pengeluar.

Timbalan Yang di-Pertua [Dato’ Mohd Rashid Hasnon]: Ringkaskan soalan ya.

Tuan Cha Kee Chin [Rasah]: Jadi pengeluar tak mahu keluarkan minyak dalam
paket itu. Betul atau tidak? Saya mohon jawapan daripada Yang Berhormat Menteri. Minta
maaf Tuan Yang di-Pertua, panjang sikit.

Timbalan Yang di-Pertua [Dato’ Mohd Rashid Hasnon]: Baik, sila Yang
Berhormat Menteri jawab. Jauh daripada soalan asal.

Datuk Dr. Haji Abd. Latiff bin Ahmad: Panjang betul tadi. Jadi, banyak perkara
yang dinyatakan oleh Yang Berhormat Rasah itu saya pun dah lupa. Apa pun, dalam
menentukan, Yang Berhormat Rasah kata tadi markah itu terlalu tinggi. Bukan kerana
guru besar dia suka-suka sahaja bagi markah, markah ini ditetapbkan oleh kementerian.
Dalam masa 100 hari, apa yang patut dipenuhi oleh kementerian itu. Jadi kalau tiga teras
itu, kalau dia dapat penuhi dalam masa 100 hari, maka markahnya adalah 50 peratus.
Weightage-nya 50 peratus itu dia dapatlah 100 peratus.

Kemudian ada jawatankuasa yang menilai dari sudut empirikal, daripada sudut
kualitatif di mana 25 peratus lagi prestasi sewaktu Yang Berhormat Menteri atau
kementerian menjawab kepada jawatankuasa. Jadi kalau bagus, dapat 75 peratus. Cuma
saya rasa kos sara hidup itu, ia melibatkan pelbagai Yang Berhormat Menteri dan
merentas beberapa kementerian maka dia tidak masuk dalam 100 hari itu dan perlu
dinyatakan dalam Dewan yang mulia ini bahawa 100 hari tu bukanlah titiknya. Itu koma
sahaja kerana ada banyak lagi perkara-perkara yang perlu dipenuhi oleh kementerian dan
juga Yang Berhormat Menteri bagi memastikan yang perkara-perkara pokok dapat kita
laksanakan sepanjang, sewaktu Yang Amat Berhormat Ahli Parlimen Bera menjadi
Perdana Menteri. Terima kasih.
