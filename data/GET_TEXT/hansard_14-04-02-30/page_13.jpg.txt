DR.14.12.2021 3

Sebarang kenaikan terhadap kos makanan ternakan akan meningkatkan kos
pengeluaran dan memberi impak kepada harga pasaran. Tentu sekali dan sebahagian
besar daripada komponen ternakan ini jagung dan bijian diimport dari Brazil, dari
Argentina dari beberapa negara yang lain. Jadi kebergantungan kepada kos harga
makanan tertakluk kepada harga pasaran antarabangsa yang mempengaruhi kos harga
bijian dan juga jagung yang kita import.

Jadi ini merupakan faktor kenaikan harga pengeluaran ayam di negara kita. Tentu
sekali sebagai langkah jangka masa panjang, kementerian akan terus mengubah dasar
untuk mengurangkan impak kebergantungan kita terhadap jagung dan bijian dari negara
luar tetapi itu merupakan satu langkah berterusan yang akan dibuat oleh kerajaan. Kita
sedang mengolah melalui Dasar Agromakanan Negara 2.0 melihat tindakan-tindakan
yang perlu diambil oleh kementerian bagi mengurangkan kebergantungan kita terhadap
komponen-komponen makanan ternakan yang diimport dari luar.

Ini melibatkan penumpuan terhadap penanaman jagung, penumpuan terhadap
penyelidikan dengan institusi penyelidikan yang lain seperti yang digariskan dalam Dasar
Agromakanan Negara 2.0. Jadi buat ketika ini kita akan berhadapan dengan masalah
kenaikan harga makanan ayam ternakan yang mempengaruhi harga pasaran ayam di
negara kita. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Menteri. Ada sedikit masa lagi saya bagi peluang kepada Yang Berhormat Alor
Gajah.

Datuk Seri Mohd Redzuan bin Md Yusof [Alor Gajah]: Terima kasih, Tuan
Yang di-Pertua. Terima kasih, Yang Berhormat Menteri. Tahniah kerana ada usaha-usaha
yang sedang dilaksanakan untuk menstabilkan harga ayam.

Walau bagaimanapun, kalau kita lihat tadi disebutkan kita ini adalah sebuah
negara yang boleh dianggap sebagai net importer apa segala barangan yang kita
gunakan. Apakah rancangan kerajaan dalam Dasar Agromakanan Negara untuk
memastikan — contohnya kalau keluaran tempatan berkisar lebih kurang 52 juta satu tahun
dan permintaan lebih daripada itu, adakah program yang spesifik akan dilaksanakan untuk
memenuhi permintaan itu dan boleh menstabilkan harga ayam bagi jangka masa yang
panjang. Terima kasih.

Timbalan Yang di-Pertua [Dato' Mohd Rashid Hasnon]: Terima kasih. Sila,
Yang Berhormat Menteri.

Datuk Seri Dr. Ronald Kiandee: la banyak mempengaruhi — disebabkan oleh
dasar yang sedia ada. Memang benar kita ada mengimport barang makanan, bahan
makanan dari luar. Contohnya kita have been selesa dengan dasar 70:30 peratus bagi
padi umpamanya.

Maknanya kita berpegang kepada dasar yang sedia ada. Dalam sektor padi beras
kita selesa dengan dasar 70:30 iaitu kita keluarkan 70 peratus dan kita import 30 peratus.
Itu menyebabkan kita terus bergantung kepada pengeluaran dan pengimportan beras dari
negara luar.

Begitu juga daripada sektor-sektor agromakanan yang lain. Akan tetapi, bagi
ternakan ayam, untuk makluman Ahli Yang Berhormat, kita sebenarnya memenuhi
kehendak SSL kita malah kita cuma mengimport ayam keratan untuk diproses sebagai
nuget dan juga sosej. Akan tetapi, secara ayam bulat kita sebenarnya hampir 100 peratus
malah almost there daripada segi SSL.

Akan tetapi disebabkan oleh PKP, pihak industri mengurangkan pengeluaran
ayam tempatan dan keadaan ini menjadi kritikal apabila PKP ekonomi dibuka dan ruang
pertumbuhan, permintaan untuk ayam bertambah. Ayam perlu diingat perlu dua bulan
untuk diternak dan baru boleh digunakan. Maknanya pada /aps dua bulan itu dan
disebabkan oleh proses penternakan dua bulan itu menyebabkan kekurangan berlaku.

Oleh sebab itu, libat urus kita dengan pihak industri mereka meyakinkan kita
bahawa bekalan akan menjadi stabil selepas bulan Februari ini dengan proses
penternakan yang lebih banyak dilakukan pada ketika ini. Jadi ia merupakan satu masalah
