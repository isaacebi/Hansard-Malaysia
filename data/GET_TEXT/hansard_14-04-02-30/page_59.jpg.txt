DR.14.12.2021 49

2.53 ptg.

Tuan Awang Husaini bin Sahari [Putatan]: Terima kasih Tuan Yang di-Pertua
kerana memberikan peluang untuk saya membahaskan rang undang-undang.

Apabila kita bercakap tentang Perlembagaan, maka ia adalah menjadi
tanggungjawab setiap Ahli Parlimen untuk memastikan dukungan dan mempertahankan
Perlembagaan Persekutuan. Apa yang berlaku pada tahun 1976, pindaan Perlembagaan
telah berlaku untuk menurunkan status Sabah dan Sarawak yang mana ini sepatutnya
tidak berlaku. Kita pun nampak pada waktu itu terdapat unsur-unsur constitutional breach
apabila pindaan Perlembagaan ini tidak dirujuk kepada Dewan Undangan Negeri Sabah.

Akan tetapi kita lupakan dengan harapan agar apa yang berlaku pada hari ini akan
dapat direalisasikan agar Rang Undang-undang Perlembagaan (Pindaan) 2021 ini akan
dapat diluluskan. Putatan mengucapkan syabas kepada kerajaan dan juga setiap Ahli
Parlimen yang telah memberikan ilham agar program pindaan Rang Undang-undang
Perlembagaan 2021 dapat dibentangkan pada petang ini.

Sebelum saya meneruskan perbahasan saya...
Tuan Ma’mun bin Sulaiman [Kalabakan]: Sedikit Yang Berhormat Putatan.
Tuan Awang Husaini bin Sahari [Putatan]: Ya.

Tuan Ma’mun bin Sulaiman [Kalabakan]: Sedikit. Terima kasih Tuan Yang di-
Pertua. Terima kasih Yang Berhormat Putatan.

Saya ingin bertanya kepada Yang Berhormat Putatan, adakah Yang Berhormat
Putatan bersetuju Sabah sangat tertinggal dalam pembangunan disebabkan semangat
pembentukan Malaysia melalui Perjanjian Malaysia 1963 dikikis selepas pindaan artikel
ini pada tahun 1976?

Dalam semangat persamaan pembentukan Malaysia, Ahli-ahli Parlimen yang
berasal daripada parti-parti Semenanjung harus menyokong bila mana ada usaha-usaha
untuk mengembalikan hak-hak rakyat Sabah agar rakyat Sabah berlapang dada dalam
menerima kehadiran parti-parti bukan local Sabah di setiap pilihan raya Sabah. Terima
kasih.

Tuan Awang Husaini bin Sahari [Putatan]: Terima kasih Yang Berhormat
Kalabakan. Sebelum saya meneruskan perbahasan saya, Putatan ingin merakamkan
setinggi-tinggi tahniah dan terima kasih kepada tokoh negara yang merupakan Abhli
Parlimen pada waktu itu, tahun 1976 yang mana mereka telah bertindak untuk tidak
menyokong pindaan Perlembagaan pada tahun 1976. Mereka ialah Yang Berhormat Lim
Kit Siang, Yang Berhormat Dr. Tan Chee Khoon dan Yang Berhormat Lee Lam Thye.
Merekalah negarawan yang ada di Dewan ini yang mempertahankan agar Perlembagaan
Persekutuan tidak sewenang-wenangnya dicorak robek.

Seterusnya selepas 40 tahun berlalu, barulah kita dapat menyaksikan usaha
untuk meletakkan semula status Sabah dan Sarawak walaupun kita telah gagal pada
percubaan tahun 2018. Saya ingin mengucapkan syabas kepada Ahli Parlimen bukan
sahaja dari Sabah dan Sarawak tetapi kebelakangan ini saya melihat kesedaran daripada
Ahli-ahli Parlimen daripada seluruh negara tentang betapa pentingnya Perjanjian Malaysia
1963 ini dinobatkan selari dengan perjanjian yang telah dimeterai di dalam Perjanjian
Persekutuan Malaysia.

Walau bagaimanapun, saya bersetuju dengan apa yang telah dikatakan oleh
Yang Berhormat Semporna dan juga daripada Yang Berhormat Stampin bahawa untuk
meletakkan Sabah dan Sarawak di tempat yang asal, tanpa ada unsur-unsur pelengkap
iaitu inti pati Perjanjian Malaysia 1963 itu tertakluk kepada isi-isi perjanjian yang perlu
dilaksanakan secepat mungkin.

Apa yang kita hadapi hari ini adalah cuma satu permulaan terhadap satu inti pati
amat penting. Putatan ingin menuntut agar pelengkap seterusnya, tuntutan-tuntutan yang
terletak di dalam isi-isi perjanjian Malaysia 1963 itu dilaksanakan. Ini kerana benda itu
sudah termaktub dalam Perlembagaan. /t has been incorporated. Apa yang perlu
dilaksanakan adalah untuk melaksanakan sahaja. Kita tidak mampu lagi menunggu
