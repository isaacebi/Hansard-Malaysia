DR.14.12.2021 87

yang tertinggi mengikut fakta yang ada pada kita. Walau bagaimanapun Tuan Yang di-
Pertua, perkara ini panjang sangat kalau hendak dibaca satu persatu. Saya mohon boleh
diberi secara bertulis fakta ini.

Ahli Yang Berhormat Semporna telah menyatakan mengenai rujukan kepada
‘Persekutuan’ yang dibentuk pada tahun 1903 sahaja dan bukan ‘Persekutuan’ pada
tahun 1957 dalam Perkara 160(2) Perlembagaan Persekutuan. Persekutuan hari ini telah
mengalami evolusi sejak ditubuhkan seperti berikut;

(a) Persekutuan Tanah Melayu 1948, yang ditubuhkan pada 1
Februari 1948, di bawah pentadbiran British lanjutan daripada
Perjanjian Persekutuan 1948 bertarikh 21 Januari 1948. la telah
ditandatangani antara Kerajaan British dengan semua Raja-Raja
Melayu.

(b) Persekutuan Tanah Melayu 1957, yang merdeka telah
ditubuhkan pada 31 Ogos 1957 lanjutan Perjanjian Persekutuan
Tanah Melayu 1957 bertarikh 5 Ogos 1957 yang telah
ditandatangani antara Kerajaan British dengan semua Raja-Raja
Melayu. Melalui perjanjian tersebut juga Perlembagaan
Persekutuan digubal dan dikuatkuasakan pada 31 Ogos 1957.

Datuk Seri Panglima Haji Mohd Shafie bin Haji Apdal: Tuan Yang di-Pertua,
minta izin.

Dato’ Sri Dr. Haji Wan Junaidi bin Tuanku Jaafar: Biar habis dahulu Yang
Berhormat.

(c) Pembentukan Malaysia tahun 1963 di mana Perjanjian Malaysia
1963 telah ditandatangani oleh United Kingdom Great Britain
and Northern Ireland dengan Federation of Malaya, North
Borneo, Sarawak dan Singapura telah dimeterai pada 9 Julai
1963.

(d) pada tahun 1965 perjanjian perhubungan dan pemisahan
dengan Singapura dari Malaysia pelbagai sebuah negeri yang
merdeka dan berdaulat daripada 7 Ogos 1965 dan
ditandatangani antara Kerajaan Malaysia dengan Kerajaan
Singapura. Jadi cadangan untuk memberi tafsiran kepada
‘Federation’ yang hanya merujuk kepada Perjanjian Malaysia
pada tahun 1963 sahaja adalah kurang sesuai Yang Berhormat.

Datuk Seri Panglima Haji Mohd Shafie bin Haji Apdal: Terima kasih Yang
Berhormat Menteri. Saya hendak mempersoalkan sedikit penjelasan daripada Yang
Berhormat Menteri. Ini persoalan tentang hak dan janji. Janji MA63 hak daripada segi
Sabah dan Sarawak. Apakah jaminan Yang Berhormat Menteri di masa akan datang.

Dalam Pakatan Harapan, WARISAN dahulu kita ada berunding 21 perkara yang
kita bentangkan. Sejumlah 17 diluluskan, termasuk laut dalam, deep-sea fishing yang
sudah lulus baru-baru ini termasuk SESB belum lagi dilaksanakan. Ada empat perkara
termasuk continental shelf iaitu berkenaan dengan hak daripada segi berapa nautical mile
yang ada dari benua Sarawak dan Sabah itu haruslah merupakan milik Sabah dan juga
Sarawak. Adakah ini akan terus dimeterai oleh Yang Berhormat Menteri?

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua, saya
dimaklumkan oleh pihak AG Negeri Sabah dan Sarawak bahawa mempunyai senarai
tertentu untuk dibawa ke Kerajaan Pusat untuk rundingan dibuat. Untuk makluman Yang
Berhormat juga, pada tahun 2017, sebenarnya kita telah membuat keputusan 13
administrative arrangement yang telah dipersetujui pada penghujung tahun 2017.

Akan tetapi apabila Pakatan Harapan mengambil alih, ada sambungan daripada
itu juga perbincangan dilaksanakan dan sekarang pun diperhebat lagi pada zaman Tan
Sri Dato’ Haji Mahiaddin bin Haji Md Yassin menjadi Yang Amat Berhormat Perdana
Menteri seterusnya di bawah Yang Berhormat Bera sekarang ini.
