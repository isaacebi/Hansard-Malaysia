76 DR.14.12.2021

4.55 ptg.

Tuan Oscar Ling Chai Yew [Sibu]: Terima kasih Tuan Yang di-Pertua kerana
memberikan saya peluang untuk membahaskan dalam Rang Undang-undang
Perlembagaan (Pindaan) 20271 ini.

Tuan Yang di-Pertua, MA63, isu ini dibangkitkan semula ya selepas 58 tahun. Ini
sebenarnya adalah menunjukkan bahawa kegagalan Kerajaan Persekutuan untuk
melayan Sabah dan Sarawak dengan saksama. Orang Sabah dan Sarawak memang
berasa dipinggirkan selama ini oleh Kerajaan Persekutuan. Pindaan ini memang
merupakan satu panggilan oleh rakyat Sabah dan Sarawak kerana mereka tidak puas hati
selama ini. Mereka dipinggirkan daripada segi pembangunan dan juga sosioekonomi.
Pembangunan di Sabah dan Sarawak adalah 20 tahun lebih ketinggalan berbanding
dengan Semenanjung Malaysia.

Tuan Yang di-Pertua, walaupun pindaan ini masih tidak sempurna tetapi saya
rasa ia merupakan satu permulaan yang bagus. Saya berasa kredit harus diberikan
kepada Kerajaan Pakatan Harapan kerana Kerajaan Pakatan yang memulakan pindaan
Perlembagaan ini. [Tepuk]

Tuan Yang di-Pertua, saya berasa kalau pindaan ini diluluskan pada hari ini dan
Sabah dan Sarawak masih dipinggirkan, ia menunjukkan bahawa pindaan ini memang
tidak bermakna. Jadi, saya berhasrat bahawa pindaan ini haruslah mempunyai implikasi
kewangan yang sepatutnya dan melibatkan penurunan kuasa dan memberikan dana
pembangunan yang sepatutnya kepada Sabah dan Sarawak. Saya meminta bahawa
pindaan Perlembagaan ini tidak harus terhenti pada setakat ini. la harus secara progresif
supaya ia mempunyai sambungan pindaan Perlembagaan yang selanjutnya dan
membawa apa yang perlu oleh rakyat Sabah dan Sarawak.

Tuan Yang di-Pertua, pindaan Perlembagaan ini amat bermaksud kepada rakyat
Sabah dan Sarawak supaya daripada segi kedaulatan Sarawak dan Sabah, tidak
ditinggalkan dan pembangunan sosioekonomi dan kuasa juga di — dan juga meningkatkan
pembangunan sosioekonomi dan kuasa dipinda dalam Perlembagaan supaya pada masa
yang akan datang, Sabah dan Sarawak tidak boleh dilayan secara setaraf dalam
pembangunan Malaysia. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Sibu. Terakhir saya menjemput Yang Berhormat Tanjong Manis.

4.58 ptg.

Tuan Haji Yusuf bin Abd Wahab [Tanjong Manis]: Terima kasih Tuan Yang di-
Pertua kerana memberikan peluang kepada saya untuk sama-sama berbahas mengenai
Rang Undang-undang Perlembagaan (Pindaan) 2021 yang penting dan bersejarah ini.
Terlebih dahulu saya ingin menzahirkan penghargaan kepada jasa dan pengorbanan oleh
semua tokoh pejuang kemerdekaan negara yang telah berjuang sehingga negara kita
mencapai kemerdekaan dan membentuk Malaysia pada tahun 1963.

Tuan Yang di-Pertua, pindaan yang dimaksudkan dalam RUU Perlembagaan kali
ini adalah pindaan Fasal 2 Perkara 1 Perlembagaan berhubung dengan penafsiran
semula negeri-negeri dalam Persekutuan Malaysia kepada negeri-negeri dalam Malaya
dan negeri-negeri Borneo State.

Kedua, tafsiran “the Federation” di bawah fasal 2 Perkara 160 Perlembagaan
adalah bermaksud “Federation established under Federation of Malaya Agreement 1957”.
Pindaan ini akan menjelaskan lagi kedudukan negeri-negeri di Malaysia selaras dengan
semangat Perjanjian Persekutuan Tanah Melayu 1957, Perjanjian Malaysia 1963 dan
kedudukan selepas Singapura keluar dari Malaysia pada tahun 1965. Juga pindaan
kepada tafsiran baharu “Malaysia Day” di bawah fasal yang sama bersamaan dengan 16
September 1963 sejajar dengan tarikh sebenar penubuhan Malaysia pada tarikh tersebut.
Keempat, peruntukan Fasal 6(a) dan Fasal 7 Perkara 161 Perlembagaan yang bertujuan
untuk memperuntukkan bahawa ras yang dikira sebagai ras asli bagi Sarawak adalah
seperti yang diperuntukkan dalam undang-undang negeri.
