102 DR.14.12.2021

dibuat di peringkat dana pemegang saham ke atas aset baharu yang diperolehi dan
digunakan dalam perniagaan dana tersebut mulai 1 Januari 2022 adalah dituntut terhadap
pendapatan larasan dana pemegang saham dan tidak boleh diserapkan terhadap dana
keluarga dan dana am. Maka melalui pindaan ini, baki tuntutan elaun modal yang dapat
diserap yang dibawa ke hadapan hendaklah dituntut di bawah dana masing-masing
sehingga diserap sepenuhnya. Pindaan ini berkuat kuasa bagi tahun taksiran 2022 dan
tahun-tahun taksiran berikutnya.

Fasal 14 bertujuan memasukkan seksyen baharu 66A bagi memberi Ketua
Pengarah kuasa untuk memberikan nombor pengenalan cukai kepada seseorang yang
boleh ditaksirkan dan boleh dikenakan cukai di bawah Akta 53 atau yang merupakan
warganegara yang berumur 18 tahun dan ke atas.

Fasal 15 untuk meminda subseksyen 77A(4) untuk memperuntukkan bahawa jika
suatu syarikat, perkongsian liabiliti terhad, badan amanah atau koperasi dikehendaki
untuk menyediakan penyata kewangan mengikut mana-mana undang-undang bertulis,
maka pengemukaan borang cukainya hendaklah dikemukakan berdasarkan pernyataan
penyata kewangan itu.

Fasal 16 bertujuan untuk meminda seksyen 89 untuk menghendaki pembayar
cukai untuk memberitahu pertukaran alamat menggunakan borang yang ditetapkan
kepada Ketua Pengarah.

01840

Fasal 17, 24 dan 25 bertujuan meminda perenggan 97A(10)(a), 131(5)(a) dan
131A(5) untuk memperuntukkan bahawa permintaan pembayar cukai boleh dibuat
menggunakan borang yang ditetapkan oleh Ketua Pengarah memanjangkan permohonan
pelepasan kepada Pesuruhjaya Khas Cukai Pendapatan.

Fasal 18 bertujuan untuk memasukkan seksyen baharu 106A untuk memberi
Ketua Pengarah kuasa mengarahkan institusi kewangan untuk memberi maklumat akuan
bank pembayar cukai bagi tujuan tindakan garnismen. Mana-mana institusi yang tidak
mematuhi arahan atau mendedahkan arahan Ketua Pengarah, ia merupakan satu
kesalahan yang boleh dikenakan denda tidak kurang RM200 dan tidak melebihi RM20,000
atau penjara tidak melebihi enam bulan.

Fasal 19 bertujuan meminda subseksyen 107C(10A) untuk memperluaskan skop
berkenaan kenaikan 10 peratus daripada cukai yang kena dibayar kepada perkongsian
liabiliti terhad ke atas kegagalan mengemukakan anggaran cukai.

Subfasal 26(a) bertujuan memasukan subperenggan 2(2) ke dalam Bahagian |
Jadual 1 untuk memperuntukkan kadar cukai 33 peratus kepada satu syarikat, selain yang
tertakluk di bawah perenggan 2A Bahagian | Jadual 1 yang mempunyai pendapatan
bercukai melebihi RM100 juta dalam tempoh asas bagi tahun taksiran 2022.

Subfasal 27(b) dan (c) bertujuan untuk meminda subperenggan 33A(2) Jadual 6
dan subperenggan 33B(2) Jadual 6 untuk memperluaskan skop sekatan pengecualian
pendapatan faedah yang diterima oleh penerima bukan pemastautin daripada transaksi
penawaran sukuk yang distrukturkan semula dengan asset-backed security, dengan izin
ABS. Penerima bukan pemastautin berkenaan, merupakan syarikat yang berkaitan
dengan originator, dengan izin bagi ABS tersebut. Cara ini terpakai kepada faedah yang
dibayar atau dikreditkan oleh suatu syarikat bertujuan khas kepada satu syarikat menurut
terbitan sekuriti bersandarkan aset yang diserah simpan oleh Suruhanjaya Sekuriti
Malaysia melalui 1 Januari 2022.

Manakala, subfasal 27(d) bertujuan untuk memasukkan perenggan baharu 37 ke
dalam Jadual 6 untuk mengadakan peruntukan bagi tafsiran syarikat pentauliahan khas.
Pindaan ini mula berkuat kuasa pada 1 Januari 2022.

Fasal 28 bertujuan meminda Jadual 7A kepada Akta 53. Subperenggan 28(a)(i),
(ii), (iii) dan (iv) bertujuan meminda perenggan 2B Jadual 7A kepada Akta 53 untuk
memperuntukkan bahawa suatu syarikat yang telah membuat tuntutan elaun pelaburan
semula dan tempoh itu berakhir selewat-lewatnya tahun taksiran 2018 hingga 2023.
Syarikat itu layak menuntut elaun pelaburan semula hingga tahun taksiran 2024.
