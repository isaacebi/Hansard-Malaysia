122 DR.14.12.2021

saat di mana negara ini masih lagi merangkak dan ingin keluar daripada belenggu
masalah ekonomi. Kita sekarang dengan meluluskan undang-undang ini akan mengusir
pelabur-pelabur asing. Di saat, di mana pelabur asing ingin melabur dalam negara ini,
memberikan peluang pekerjaan kepada rakyat Malaysia, kita mengenakan macam-
macam cukai.

Jadi, permintaan saya adalah kita tangguhkan undang-undang ini. Buat masa
sekarang, pada hemat saya, pengenaan cukai ini akan membawa kesan negatif kepada
negara kita, di mana pelabur-pelabur asing tidak akan datang dan ia juga akan merompak
peluang pekerjaan kepada rakyat Malaysia yang masih lagi sedang cuba untuk keluar
daripada masalah-masalah yang disebabkan oleh masalah COVID-19. Saya membantah
dengan keras. Terima kasih.

Timbalan Yang di-Pertua [Dato’ Mohd Rashid Hasnon]: Terima kasih. Sila
Yang Berhormat Bukit Bendera.

8.08 mlm.

Tuan Wong Hon Wai [Bukit Bendera]: terima kasih Tuan Yang di-Pertua. Saya
terus merujuk kepada klausa 27 iaitu pindaan terhadap para 28, Schedule 6, Akta Cukai
Pendapatan 1967 yang menarik balik pengecualian cukai untuk pendapatan yang terbit
dari sumber luar Malaysia dan diterima di Malaysia.

Saya faham, yang terdapat perubahan landskap untuk percukaian antarabangsa
yang turut memberi impak kepada Malaysia. Antaranya European Union yang meletakkan
Malaysia dalam Annex 2, Grey List dan juga Organization for Economic Co-operation and
Development (OECD) mengemaskinikan Base Erosion and Profit Shifting (BEPS) 2.0
yang akan memberikan impak bagaimana multinational company menjalankan
perniagaan di seluruh dunia termasuk di Malaysia.

Pada pandangan saya, the guiding principal ialah Malaysia perlu terus
memastikan ia menjadi tarikan kepada pelaburan dan pada masa yang sama striking a
balance dan flexible dari segi pendekatan untuk memenuhi obligasi percukaian
antarabangsa.

Perubahan sistem percukaian ini menjadikan ia dari territorial tax system kepada
satu worldwide tax system dengan mengenakan pendapatan asing oleh tax resident
Malaysia apabila wang itu diremit balik ke Malaysia. Ini akan menolong pada pandangan
saya foreign resources income exemption ini untuk syarikat dilaksanakan sejak tahun
1998 dan individu sejak tahun 2004 dengan tujuan untuk menggalakkan penghantaran
wang tersebut kembali ke Malaysia.

Tuan Yang di-Pertua, jurutera-jurutera di kilang semikonduktor di Pulau Pinang
mempunyai Employee Stock Option Scheme (ESOS), di mana syarikat multinational
company sebagai additional package memberikan syarikat multinational di stock option di
Nasdaq ataupun di New York Stock Exchange yang apabila dijual dan dihantar balik ke
Malaysia akan subject to tax kerana ia sumber dari Malaysia yang akan diterima di
Malaysia apabila dijual dan dihantar balik.

02010

Wang tersebut sebelum ini akan di-remit balik ke Malaysia untuk perbelanjaan
dan membantu menjana ekonomi tempatan. Selepas pelaksanaan tax regime FSIE yang
baharu akan mendorong wang tersebut terus disimpan di akaun luar negara dan tidak
dihantar balik di Malaysia. Penarikan pengecualian FSIE ini akan mengurangkan daya
saingan Malaysia untuk menarik syarikat-syarikat antarabangsa untuk mendirikan Global
Operations Centre di Malaysia. Ini kerana profits dari luar negara akan remit balik kepada
Global HQ di Malaysia dan ini akan subject to income tax. Maka Malaysia akan hilang
daya saingan sebagai Global Operations Centre berbanding Singapura dan Hong Kong.

Saya ingin mendapat penjelasan Menteri terhadap pelbagai retirement scheme,
pension ataupun provident fund sama ada dikecualikan daripada cukai kerana unit trust
fund yang membuat pelaburan antarabangsa, EPF membuat pelaburan antarabangsa,
