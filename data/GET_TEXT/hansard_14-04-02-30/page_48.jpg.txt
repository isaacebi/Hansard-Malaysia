38 DR.14.12.2021

Sarawak masih colony dan proses untuk menubuhkan Malaysia belum selesai.
Penubuhan Malaysia hanya selesai pada 16 September 1963. Maka ada pertentangan,
contradiction dan kontradiksi inilah yang mengelirukan kita semua dan perlu diperjelaskan
dan diperbetulkan.

Oleh sebab itu, saya ingin menyebut sedikit tentang kontradiksi ini dalam MA63
(Artikel 1), Penjajahan Sabah dan Sarawak disekutukan dengan negeri-negeri di
Semenanjung.

Dato’ Sri Azalina Othman Said [Pengerang]: Yang Berhormat.

Datuk Dr. Jeffrey Kitingan [Keningau]: Then Persekutuan itu dinamakan
Malaysia. Bererti change of name.

Dato’ Sri Azalina Othman Said [Pengerang]: Yang Berhormat, 28 lagi Ahli
Parlimen. Yang Berhormat Menteri kena jawab pukul 4. Ini Perlembagaan, pindaan
Perlembagaan. Jadi, saya terpaksa berhentikan Yang Berhormat. Your time is up. Saya
minta maaf, lebih daripada lapan minit yang diberikan oleh Tuan Yang di-Pertua.

Datuk Dr. Jeffrey Kitingan [Keningau]: Saya percaya sebagai ketua parti, saya
masih ada masa sedikit. Boleh minta?

Dato’ Sri Azalina Othman Said [Pengerang]: Tak ada. Dah lebih daripada lapan
minit, Yang Berhormat.

Datuk Dr. Jeffrey Kitingan [Keningau]: Okey, saya gulung.
Dato’ Sri Azalina Othman Said [Pengerang]: Apa dia?

Datuk Dr. Jeffrey Kitingan [Keningau]: Terima kasih. Dalam pindaan
Perlembagaan ini, saya perlu mengatakan bahawa pindaan Artikel 1(2) ini adalah baik,
jauh lebih baik daripada apa yang ada sekarang. Ini disebabkan kita lari daripada
menggelar Sabah sebagai negeri yang ke-12 dan ke-13 dan balik kepada isu rakan
kongsi. Saya juga menyokong pindaan tafsiran Persekutuan disebabkan ia akan memberi
satu tafsiran yang lebih tepat, mengambil kira sejarah-sejarah yang berlaku dan sebab itu
saya mohon menyokong tetapi implikasinya bila mana kita balik kepada pre-76, saya
percaya ada beberapa perkara yang berlaku pada tahun 1976 termasuklah penubuhan
Perlembagaan Negeri Sabah dan Sarawak yang perlu juga dikembalikan supaya tafsiran
Tuan Yang Terutama (TYT) Sabah dan Sarawak dikembalikan kepada Yang di-Pertua
Negara.

Dengan itu, saya mohon menyokong.

Dato’ Sri Azalina Othman Said [Pengerang]: Terima kasih. Sekarang saya
menjemput Yang Berhormat Port Dickson.

12.29 tgh.

Dato’ Seri Anwar bin Ibrahim [Port Dickson]: Terima kasih Tuan Yang di-
Pertua.

Dato’ Sri Azalina Othman Said [Pengerang]: Sepatutnya Yang Berhormat Port
Dickson dulu ya. Silakan Yang Berhormat, 10 minit.

Dato’ Seri Anwar bin Ibrahim [Port Dickson]: Tak apa. Terima kasih. Saya
bangun untuk menyokong rang undang-undang pindaan ini kerana ini adalah perkara
utama dalam persefahaman kita dengan kerajaan dan Yang Amat Berhormat Perdana
Menteri malah kita berikan kata dua bahawa syarat diteruskan memorandum
persefahaman adalah kelulusan pindaan Perlembagaan Perjanjian Malaysia 1963. Saya
ucap terima kasih kepada Yang Amat Berhormat Perdana Menteri dan Yang Berhormat
Menteri kerana usaha beliau mengadakan sesi libat urus mengambil kira beberapa
pandangan.

Akan tetapi tidak boleh kita nafikan juga bahawa inisiatif yang bermakna telah
dibuat oleh Kerajaan Pakatan Harapan pada tahun 2019, walaupun tidak mendapat
dukungan kerana beberapa peruntukan lain tetapi inisiatif itu memenuhi tuntutan kita.
