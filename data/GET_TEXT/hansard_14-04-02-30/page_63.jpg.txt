DR.14.12.2021 53

Tuan Mohamad bin Sabu [Kota Raja]: ...Mereka menguasai politik sesuatu
tempat itu. Ini...

Dato’ Mahfuz bin Haji Omar [Pokok Sena]: Pokok Sena.
Tuan Mohamad bin Sabu [Kota Raja]: Ya? Yang Berhormat Pokok Sena, ya.

Dato’ Mahfuz bin Haji Omar [Pokok Sena]: Lepas dia, saya. [Ketawa] Terima
kasih Tuan Yang di-Pertua. Terima kasih Yang Berhormat Kota Raja. Saya juga baru balik
dari Sarawak dalam dua tiga hari yang lepas. Saya lihat bahawa kawasan-kawasan
pedalaman ini begitu ketinggalan, sedangkan kalau kita linat gaji ADUN Sarawak ini antara
yang tertinggi, malah lebih tinggi, beza sikit sahaja daripada basic Ahli Parlimen kalau
tidak silap ingatan saya.

Malah, peruntukan saya difahamkan untuk pembangunan bagi seseorang ADUN,
satu kawasan ADUN itu, RM8 juta setahun. Saya duk bayangkan masih ada lagi orang
yang tinggal dalam keadaan yang begitu teruk. Jadi, sepatutnya kalau saya impikan, kalau
RM68 juta itu untuk satu kawasan Parlimen di Semenanjung, saya fikir saya pun boleh buat
setahun 100 buah rumah yang bernilai RM40,000 untuk beri kepada rakyat. Akan tetapi,
tidak berlaku di Sarawak.

Tuan Mohamad bin Sabu [Kota Raja]: Ya. Saya bersetuju yang perlunya kita
ambil tanggungjawab bersama. Tidak kira dari Sabah, Sarawak atau Malaysia, kita baiki
pada masa yang akan datang supaya nilai integriti itu dapat dijelmakan kembali dan
Malaysia akan muncul sebuah negara yang kembali menjadi harimau di Asia Tenggara ini
pada masa akan datang. Terima kasih Tuan Yang di-Pertua.

Tuan Yang di-Pertua: Terima kasih Yang Berhormat Kota Raja. Yang Berhormat
Sibuti, silakan.

3.14 ptg.

Tuan Lukanisman bin Awang Sauni [Sibuti]: Terima kasih Tuan Yang di-Pertua
kerana memberi ruang untuk Sibuti mengambil bahagian dalam perbahasan pindaan
Perlembagaan pada hari ini. Banyak teks ucapan yang telah disediakan, tetapi saya telah
mendengar dan juga meneliti beberapa pandangan daripada rakan-rakan dalam Parlimen
ini. Saya ingin bercakap melalui hati saya yang ikhlas berkenaan tentang pindaan
Perlembagaan ini.

Saya datang daripada generasi yang baharu. Saya belajar di sekolah
diindoktrinkan berkenaan tentang Malaysia ini adalah merupakan sebuah kerajaan yang
terdiri daripada 13 buah negeri. Juga, setelah saya membesar dan juga diberikan
pendidikan melalui sistem pendidikan Malaysia, bahawa terdapat sedikit kepincangan
ataupun sedikit keraguan berkenaan tentang penubuhan Malaysia.

Justeru itu, saya melihat dari dalam proses pembesaran dan penglibatan saya
dalam politik dan juga melihat pemimpin-pemimpin politik selama ini menggunakan MA63
ini sebagai alat legitimasi bagi segala tuntutan politik yang dikaitkan dengan dokumen ini.
Fenomena ini bukan hanya berlaku sekarang, tetapi telah berlaku dalam tempoh yang
agak lama.

Berkenaan tentang tuntutan MA63 ini adalah benar dan juga kita tidaklah
menidakkan bahawa penubuhan Malaysia ini adalah satu proses yang gagal. Ramai
dalam rekod-rekod di dalam census kita melihat pada tahun 1960, hanya 104 orang
Melayu sahaja yang mendapat pendidikan hingga ke peringkat ijazah. Manakala Iban
hanya 47 orang, Bidayuh 16 orang.

Akan tetapi, ketika ini kita dapat melihat ribuan ratusan masyarakat Melayu, Iban,
India, Bidayuh, Melanau, Kedayan, Jati Miriek telah mendapat pendidikan melalui
Persekutuan Malaysia ini. Juga, saya merasakan bahawa pujian terhadap pemimpin pada
tahun 1976 yang mengatakan mereka menolak pindaan Perlembagaan, tetapi kita kena
lihat pindaan Perlembagaan pada tahun 1976, pada 12 dan juga 13 Julai itu melibatkan
19 halaman, 48 klausa.
