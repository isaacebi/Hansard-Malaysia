120 DR.14.12.2021

Datuk Seri Dr. Haji Dzulkefly bin Ahmad [Kuala Selangor]: Boleh sambung
besok, kita okey jer.

Timbalan Yang di-Pertua [Dato’ Mohd Rashid Hasnon]: Bermula dengan Yang
Berhormat Kluang dahulu.

7.59 mim.

Puan Wong Shu Qi [Kluang]: Okey, terima kasih Tuan Yang di-Pertua. Saya
terus hendak masuk ke isu yang saya hendak bangkitkan ini. Pemansuhan pengecualian
cukai ke atas pendapatan sumber asing sebenarnya mempunyai impak yang besar
kepada ekonomi tempatan khususnya di Johor Bahru dan mungkin seluruh Johor.
Sebelum wabak pandemik COVID-19, kita mempunyai lebih 400,000 anak Malaysia yang
berulang-alik setiap hari antara Johor Bahru dan Singapura. Mereka datang dari seluruh
Malaysia, bermastautin di Johor Bahru dan bekerja di Singapura untuk menampung kos
sara hidup yang kian meningkat di Malaysia dengan penukaran mata wang gaji yang
mereka terima di Singapura

=2000

Walaupun majoriti mereka terpaksa bermastautin di Singapura buat sementara
akibat penutupan sempadan kedua-dua negara, harapan mereka sebenarnya adalah
duduk bersama dengan ahli keluarga di Malaysia. Dahulu ramai mereka sebenarnya
bangkit tidur jam 4, 5 pagi bertolak ke Singapura sebelum subuh dan selepas satu hari
kerja, sampai di rumah hampir lewat malam.

Malah mereka menjalani kehidupan yang langsung tidak berkualiti ini adalah
untuk meningkatkan pendapatan keluarga, menanggung kos pendidikan anak dan
membeli rumah dan sebagainya. Majoriti mereka adalah pekerja kolar biru atau putih yang
biasa sahaja. Mereka bukan top 20 yang boleh menyumbang lebih banyak kepada tabung
kerajaan.

Kumpulan ini mungkin boleh ditafsirkan sebagai M40 selepas penukaran mata
wang gaji mereka. Sebahagian besar pendapatan mereka juga dibelanjakan untuk
menampung kos hidup harian keluarga mereka. Cukai ke atas pendapatan mereka hanya
akan mengurangkan perbelanjaan mereka di Johor Bahru malah seluruh Johor. Saya
minta pihak Putrajaya bertindak lebih adil kepada negeri Johor apabila pihak Putrajaya
mulakan pengutipan caj permit kemasukan kenderaan asing iaitu VP sebanyak RM20,
saya sebagai ADUN Johor ketika itu telah menyarankan Putrajaya untuk kongsikan 50
peratus pendapatan ini dengan Kerajaan Negeri Johor.

Malangnya kadar masih ditetapbkan 25 peratus Johor dan 75 peratus bagi
Persekutuan, padahal ekonomi tempatan yang terjejas dengan perlaksanaan caj tersebut.
Sekarang cerita sama berulang sekali. Putrajaya ingin mengenakan cukai ke atas rakyat
Malaysia yang membawa pendapatan lebih tinggi dan membelanjakan sebahagian besar
di Johor. Pihak yang untung adalah Kerajaan Persekutuan dan yang rugi adalah
perniagaan tempatan di negeri Johor.

Ekonomi Johor Bahru terjejas teruk dalam penyekatan pergerakan dan penutupan
sempadan negara. Sepanjang dua tahun ini, kami di Johor hanya berharap ekonomi
tempatan akan pulih sekiranya anak Malaysia yang bekerja di Singapura boleh balik
berbelanja di Johor. Kami tidak sangka, kini “sudah jatuh ditimpa tangga” lagi.

Justeru, saya minta Menteri Kewangan menjelaskan sama ada pendapatan gaji
atau simpanan anak Malaysia di Singapura akan dikenakan cukai sekiranya mereka
mengirim balik ke Malaysia? Adakah Artikel 15 dalam Perjanjian Antara Malaysia dengan
Singapura untuk mengelakkan double taxation dengan izin, avoidance of double taxation
agreement masih berkuat kuasa?

Paling penting sekali, adakah ini bermakna anak Malaysia yang bekerja di
Singapura juga perlu mengisytiharkan pendapatan mereka walaupun ada kemungkinan
tidak perlu membayar cukai di Malaysia. Jangan lupa bahawa ada sekumpulan mereka
bekerja makan gaji harian. Mereka pekerja 3D, sekiranya mereka kerja di Malaysia, tidak
