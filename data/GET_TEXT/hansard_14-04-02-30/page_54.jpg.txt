44 DR.14.12.2021

01430
[Mesyuarat disambung semula pada pukul 2.30 petang]
[Tuan Yang di-Pertua mempengerusikan Mesyuarat]

Tuan Yang di-Pertua: Assalamualaikum warahmatullahi wabarakatuh, salam
sejahtera. Kita teruskan perbahasan Rang Undang-undang Perlembagaan ini. Saya ingin
menjemput Yang Berhormat...

Tuan Sanisvara Nethaji Rayer a/l Rajaji [Jelutong]: Tuan Yang di-Pertua,
loceng sudah rosak.

Tuan Yang di-Pertua: Okey, okey terima kasih.
Tuan Sanisvara Nethaji Rayer a/l Rajaji [Jelutong]: Ramai di luar lagi.

Tuan Yang di-Pertua: Okey. Dalam sahaja, di luar bunyi. Maaf. Ya, saya ingin
menjemput Yang Berhormat Semporna. Lapan minit Yang Berhormat lebih kurang, selaku
ketua parti. Silakan.

2.33 ptg.

Datuk Seri Panglima Haji Mohd Shafie bin Haji Apdal [Semporna]: Terima
kasih Tuan Yang di-Pertua atas ruang yang diberikan. Saya sedar dan tahu bahawa
perkara ini amat penting bukan hanya di negara kita dan di tempat-tempat seperti Sabah,
Sarawak dan rakyatnya. Kerana kita tahu bahawa sejarah itu cukup penting. History is not
only the part that has been left by the past, it can influence the present, it can shape the
future dengan izin.

Maka dengan itu, perjanjian ini bukan hanya mengenai polemik politik yang ada.
la mengenai dengan perjanjian antarabangsa di antara beberapa wilayah yang ada.
Tanah Melayu ketika itu Malaya, diwakili oleh Almarhum Tunku Abdul Rahman, North
Borneo diwakili oleh Wilayah Sabah dan Sarawak, Wilayah Singapura. la merupakan
perjanjian antarabangsa.

Perjanjian antarabangsa ini diperoleh menerusi pelbagai bukan hanya Cobbold
Commission, Inter-Governmental Report seperti buku seumpama ini [Menunjukkan
senaskah dokumen], termasuk juga kita melihat Perjanjian 63. Dalam Perjanjian 63 ini
terkandung di sini beberapa permuafakatan yang ada. Sebahagian besar daripada
Perlembagaan Malaysia yang ada iaitu Perlembagaan Malaysia yang ada diperoleh
daripada Perjanjian 63.

Jadi ini bukan polemik politik, bukan fasal perkara yang remeh temeh. Harga
barang, sain memorandum. Kita boleh sokong, bukan tidak boleh sokong kalau sekiranya
ia berpatutan selaras dengan janji dan hak. Sebagai seorang Islam, bukan hanya orang
Islam bahkan orang Kristian, saya yakin berdosa kalau kita ambil hak orang. Berdosa
kalau kita tidak tunai janji. Janji yang telah diperoleh adalah untuk memastikan supaya
pindaan untuk Perkara 1(2) yang kita katakan.

Sememangnya sudah lama kita nantikan Kerajaan PH dahulu bawa perkara ini
tetapi malangnya bila sampai ke Parlimen, Perkara 1(2) pada 2019 pada masa itu ditolak.
Ditolak oleh Ahli Parlimen bukan hanya datangnya dari UMNO, datangnya daripada PAS
yang bukan sebahagian daripada parti yang telah menandatangani Perjanjian 63.
Termasuk daripada Ahli-ahli Parlimen dari Sarawak. Fasal apa? Fasal mereka menuntut
supaya ada diletakkan di situ ‘pursuant to 63’. Maknanya spirit Perjanjian 63, harus
terkandung dalam pindaan Perlembagaan ini.

Saya telah bersama-sama dengan Yang Berhormat Petra Jaya dan juga daripada
Yang Berhormat Tuaran bincang dengan Tun Mahathir di pejabat dia, menyatakan this is
the matter yang kita kena bawa pindaan-pindaan akan datang. Tun nyatakan we will bring
it up in the future kind of deal. Akan tetapi malangnya pindaan itu telah ditolak. Perkara
1(2) yang dibincangkan berbunyi:
