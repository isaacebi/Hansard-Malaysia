108 DR.14.12.2021

ini? Ini satu perkara yang saya ingin tanyakan mengenai syarikat yang boleh dicukai lebih
daripada RM100 juta.

Akhir ialah ada disebut sini mengenai Labuan. Saya hendak bertanya. Kita telah
mengadakan apa yang dipanggil sebagai International Offshore Financial Centre (IOFC)
untuk Labuan ini. Saya ingin tahu perkembangan Labuan bawah IOFC ini. Juga satu lagi
ialah Akta Penggalakan Pelaburan, main banyak potongan cukai supaya pelabur-pelabur
boleh masuk. Ini satu lagi kebaikan yang ada dalam rang undang-undang ini.

Seterusnya yang akhir ialah mengenai Pesuruhjaya Khas Cukai Pendapatan.
Kalau kita ada masalah percukaian, katakanlah kita dikenakan cukai-cukai yang tertentu
dan kemudian kita ingin mengurangkan cukai-cukai itu, kita boleh pergi ke Pesuruhjaya
Khas Cukai Pendapatan. Akan tetapi, saya hendak tahu prosedurnya. Tolong mudahkan
prosedurnya supaya kalau ada pertikaian-pertikaian tentang cukai peribadi yang terlalu
tinggi dan sebagainya, kita boleh pergi kepada Pesuruhjaya Khas Cukai Pendapatan.
Terima kasih, terima kasih.

Tuan Sanisvara Nethaji Rayer a/l Rajaji [Jelutong]: Akan tetapi isytihar kena
ikhlas Yang Berhormat. Isytihar kena ikhlas.

Timbalan Yang di-Pertua [Dato' Mohd Rashid Hasnon]: Baik, terima kasih.
Cuma di sini saya hendak ingatkan bahawa fokus kepada pindaan-pindaan sahaja kerana
bajet rang undang-undang telah pun diluluskan sebelum ini. Jadi, elakkan sentuh benda-
benda yang dasar ataupun polisi ya. Rujuk kepada pindaan yang sedang dibahas. Sila
Yang Berhormat Subang.

Tuan Wong Chen [Subang]: Terima kasih Tuan Yang di-Pertua. Tuan Yang di-
Pertua, saya tidak akan mengambil masa yang lama. Izinkan saya teruskan kepada isu
teras. Perkara yang paling penting di dalam pindaan ini adalah mengenai penarikan dasar,
foreign sources of income exemption. Dengan penarikan pengecualian ini, kerajaan akan
mengenakan cukai terhadap pendapatan asing mulai 1 Januari 2022 iaitu tahun hadapan.
Adakah ini satu dasar fiskal yang baik atau tidak? Inilah soalan utama yang perlu dijawab
di dalam Dewan yang mulia ini.

Daripada segi fiskal, dasar ini nampaknya baik untuk kerajaan kerana mengikut
perkiraan kementerian sendiri, kerajaan bakal menerima cukai sebanyak RM1.2 bilion
bagi tahun 2022. Saya ingin tahu, apakah formula dan perkiraan terperinci untuk
mendapatkan angka RM1.2 bilion ini? Apakah tax rate akan dipakai? Apakah kuantum
pendapatan asing yang diramal akan pulang ke Malaysia tahun hadapan? Adakah ia
menggunakan kadar cukai biasa iaitu 24 peratus kepada syarikat dan kuantum sebanyak
RM65 bilion setahun, tahun hadapan untuk mendapat RM1.2 bilion ini?

Saya juga difahamkan bahawa LHDN berhasrat mengenakan cukai tiga peratus
sahaja, flat tax ke atas kesemua wang pendapatan asing yang dibawa pulang ke Malaysia
bagi tempoh enam bulan pertama tahun 2022. Ini nampaknya adalah satu program tax
amnesty yang berdasarkan good faith di mana LHDN memberi jaminan tidak akan
membuat apa-apa siasatan lanjutan. Adakah tax amnesty ini satu keperluan? Itu penting
ya. Atau adakah ini satu peluang keemasan bagi yang kaya-raya untuk membawa balik
wang-wang asing ke Malaysia? Untuk apa tujuan hendak beli aset? Tanah kerajaan?
Hendak sokong pilihan raya?

01910

Kita sudah tahu tax rate adalah pada kadar tiga peratus. Jadi, apakah ramalan
kuantum wang tax amnesty yang akan pulang dalam tempoh enam bulan melalui program
ini? Soalannya, berapakah penerimaan cukai yang kerajaan bakal terima melalui program
ini? Adakah penerimaan cukai ini sudah diambil kira sebagai sebahagian angka besar
RM1.2 bilion cukai bagi tahun 2022?

Tidak dinafikan Tuan Yang di-Pertua, negara kita memang memerlukan dana
RM1.2 bilion. Akan tetapi kerajaan juga perlu mengambil kira impak negatif dasar ini.
Syarikat dan individu akan cenderung untuk mengurangkan pemulangan wang asing
akibat cukai ini. Pada zaman pandemik ini, kita memerlukan pemulangan wang asing
