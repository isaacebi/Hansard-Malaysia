DR.14.12.2021 83

Bukan berlandaskan Yang Berhormat sebut banyak-banyak tadi. Tak dibawa ke
sini, tidak libat urus, tak Select Committee. |tu pandai-pandai lain cakap itu. Yang kita
tahu, yang saya tahu sebabnya ialah sebab tidak memenuhi cita rasa yang sebenar iaitu
MA63 itu dimasukkan ke dalam Perlembagaan.

Datuk Mohd Azis bin Jamman [Sepanggar]: Yang Berhormat Menteri, kalau
saya...

Dato’ Sri Dr. Haji Wan Junaidi bin Tuanku Jaafar: Yang Berhormat, kalau
hendak gaduh macam ini, tak habis-habis, Yang Berhormat.

Datuk Mohd Azis bin Jamman [Sepanggar]: Sebab perbahasan daripada Ahli-
ahli Parlimen pada masa itu ada di dalam Hansard, Yang Berhormat Menteri. Perkara
yang saya sebutkan enam itulah di antara perkara-perkara yang menyebabkan rakan-
rakan kita GPS tidak mengundi pada ketika itu. Itu minta Yang Berhormat Menteri kena
faham. Hansard ada, Yang Berhormat Menteri.

Dr. Kelvin Yii Lee Wuen [Bandar Kuching]: Sekarang sebenarnya mereka
mencari alasan. Mereka hendak cari alasan sebenarnya.

Timbalan Yang di-Pertua [Dato’ Mohd Rashid Hasnon]: Baik, baik.

Dato’ Sri Dr. Haji Wan Junaidi bin Tuanku Jaafar: Saya teruskan, Tuan Yang
di-Pertua.

Dr. Kelvin Yii Lee Wuen [Bandar Kuching]: Okey, saya hendak tanya...

Dato’ Sri Dr. Haji Wan Junaidi bin Tuanku Jaafar: Duduk, Yang Berhormat.
Sampai ke peringkat nama Yang Berhormat nanti, saya sebutkan.

Datuk Seri Panglima Haji Mohd Shafie bin Haji Apdal [Semporna]: Yang
Berhormat Menteri, bukankah Yang Berhormat Menteri...

Dr. Kelvin Yii Lee Wuen [Bandar Kuching]: Saya cakap penurunan kuasa.
Penurunan kuasa.

Dato’ Sri Dr. Haji Wan Junaidi bin Tuanku Jaafar: Yang Berhormat Keningau,
Yang Berhormat Batang Lupar, Yang Berhormat Kota Belud, Yang Berhormat Tuaran
telah membangkitkan mengenai kedudukan equal partner iaitu perbezaan dalam
cadangan Suruhanjaya Cobbold dengan Perjanjian Malaysia 1963.

Semasa pembentukan Malaysia pada tahun 1963, Commission of Inquiry, North
Borneo and Sarawak yang dipengerusikan oleh Lord Cobbold, Suruhanjaya Cobbold telah
ditubuhkan bagi mendapatkan pandangan dan cadangan rakyat North Borneo dan
Sarawak berhubung dengan penubuhan Malaysia.

Antara pihak-pihak yang terlibat dalam sesi rundingan dengan Suruhanjaya
Cobbold ialah Malaysia Solidarity Committee yang terdiri daripada wakil daripada
Kerajaan Persekutuan Tanah Melayu, Singapura, Borneo Utara dan Sarawak termasuk
ahli-ahli tidak rasmi daripada badan perundangan negeri-negeri berkenaan di dewan
bandar raya, majlis daerah, pelbagai persatuan dan parti politik, dewan perdagangan dan
kesatuan pekerja, pemimpin agama, anggota eksekutif dan badan perundangan, ketua
komuniti anak negeri dan sebilangan besar orang awam.

Proses rundingan tersebut merangkumi sesi pendengaran awam dan
memorandum secara bertulis dikemukakan surat dua hingga tiga laporan Suruhanjaya
Cobbold. Setelah pandangan semua pihak diperoleh, Suruhanjaya Cobbold dalam
pemerhatiannya menyatakan cadangan untuk membentuk Malaysia adalah demi
kepentingan North Borneo dan Sarawak.

Suruhanjaya Cobbold turut mencadangkan agar dapatan daripada laporan ini
dibincangkan antara kerajaan-kerajaan yang berkaitan dengan Suruhanjaya Cobbold
dilaporkan di perenggan 237 dan 239 laporannya dan turut dijelaskan oleh Peguam Besar
Negeri Sarawak dan Presiden Badan Perundangan North Borneo semasa usul untuk
prinsip penubuhan Malaysia dibentangkan dan disetujui oleh Badan Pesuruhjaya Negeri
Sarawak pada 20 September 1962, rujukan muka surat 20 Sarawak Legislative Council
Debates bertarikh 26 September 1962, serta badan perundangan North Borneo pada 12
