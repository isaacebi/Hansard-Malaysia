28 DR.14.12.2021

Daerah Bianaen jalan
Lundu 5
Bau 3
Padawan 2
Serian 9
Sri Aman 6
Lubok Antu 4
Kapit 3
Kota Marudu, Ulu
Baram 5
Limbang 2
Lawas
Jumlah 41
Statistik kes dan tangkapan melibatkan PATI bagi Briged Sarawak PGA untuk

tempoh Januari hingga Disember 2020 adalah sebanyak 35 kes melibatkan 203
tangkapan. Manakala bagi Januari hingga September 2021 adalah sebanyak 181 kes
melibatkan 871 tangkapan. Terima kasih Tuan Yang di-Pertua.

Tuan Wong Ling Biu [Sarikei]: Terima kasih Yang Berhormat Timbalan Menteri
atas jawapan. Soalan tambahan saya. Di Sarawak, permohonan pekerja asing perlu
melalui Jabatan Tenaga Kerja terlebih dahulu bagi mengambil pekerja asing. Ini sangat
menyusahkan dan prosesnya merumitkan majikan. Adakah pihak kerajaan atau
Kementerian Dalam Negeri mewujudkan pusat setempat (one stop centre) untuk
menyelesaikan masalah ini?

Datuk Jonathan bin Yasin: Tuan Yang di-Pertua, ini adalah berkaitan dengan
pengambilan pekerja asing. Cadangan daripada pihak Yang Berhormat Sarikei adalah
baik. Saya akan bawa ke pihak kementerian untuk dipertimbangkan. Terima kasih Tuan
Yang di-Pertua.

Dato’ Sri (Dr.) Richard Riot anak Jaem [Serian]: Terima kasih Tuan Yang di-
Pertua, terima kasih Yang Berhormat Timbalan Menteri. Sepertimana yang telah dijawab
oleh Yang Berhormat Timbalan Menteri sebentar tadi, sembilan dari jalan tikus ini yang
telah dikenal pasti di negeri Sarawak terdapat di Serian.

Soalan saya. Sememangnya kita mempunyai satu tempat di mana anggota PGA
di Serian ditempatkan iaitu di tempat yang dinamakan Bunan Gega. Saya telah
bangkitkan di Dewan yang mulia ini beberapa kali akan perlunya pusat atau pondok PGA
yang bertempat di Bunan Gega itu diperbesarkan. Soalan saya, adakah kerajaan akan
membesarkan pusat di mana anggota PGA di Bunan Gega dibesarkan? Sekian, terima
kasih.

Datuk Jonathan bin Yasin: Terima kasih Tuan Yang di-Pertua. Terima kasih
atas soalan tambahan_tersebut. Sebenarnya kerajaan berusaha keras untuk
meningkatkan tahap keselamatan supaya keperluan untuk menghalang daripada PATI
memasuki Sarawak itu dapat dikurangkan.

Dalam langkah tersebut, kita mempunyai 10 pos kawalan tetap yang berada di
Sarawak pada masa sekarang dan dijaga oleh PGA. Kerajaan juga mempunyai
rancangan untuk membuat lapan pos baharu di Sarawak iaitu di Pos Biawak, Lundu; Pos
Sebubok, Bau; Pos Sapit, Padawan; Pos Ulu Sungai Paku-Undop, Sri Aman; Pos Tapak
Megah, Belaga; Pos Raso, Lundu; dan Pos Temong Mura, Serian dan Pos Pagalungan,
Keningau di Sabah.
