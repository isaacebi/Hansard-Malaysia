DR.14.12.2021 41

dinanti-nantikan oleh rakyat Sarawak kerana ia merupakan satu langkah untuk
membetulkan sesuatu kesalahan dan ketidakadilan yang telah dilakukan oleh Kerajaan
Barisan Nasional sejak 1976 dengan menurunkan taraf rakan kongsi Sabah dan Sarawak
dengan Malaya daripada tiga wilayah kepada salah satu daripada 13 negeri.

01250

Rang undang-undang yang dibentangkan pada hari ini memang merupakan satu
langkah pertama untuk membetulkan kesalahan yang dilakukan. la tidak akan berlaku
kalau tidak ada political tsunami yang berlaku dalam tahun 2018. Ini kerana sejak tahun
1976, pindaan Perlembagaan lalu itu berlaku walaupun ada suara di kalangan rakyat
Sarawak tentang ketidakadilan ini. Ketidakadilan ini bukan sahaja dari segi taraf
kedudukan negeri Sarawak tetapi juga berkenaan peruntukan pembangunan atau taraf
pembangunan untuk negeri Sarawak berbanding dengan Semenanjung.

Walaupun ada suara-suara yang kuat berkenaan perkara ini tetapi langsung tidak
dipedulikan oleh Barisan Nasional pada zaman UMNO bermaharajalela. Pada zaman itu,
kalau kita sebut hendak hak-hak Sarawak, masuk ISA. Akan tetapi, pada zaman sekarang
khususnya selepas ada ambil alih kerajaan oleh Pakatan Harapan dalam tahun 2018,
Kerajaan Pakatan Harapan yang mengambil langkah pertama itu untuk membentangkan
rang undang-undang untuk membetulkan satu kesalahan yang dilakukan dalam tahun
1976.

Akan tetapi, malangnya, pada masa itu rang undang-undang kami telah ditolak
oleh GPS yang bersekongkol dengan UMNO dan PAS. Oleh itu, saya rasa memang pada
hari ini kita ada rang undang-undang yang serupanya dibentangkan. Kita akan sokong.
Walaupun sebelum itu GPS tidak sokong rang undang-undang yang kami bentang, tetapi
kita tidak akan balas dendam. Ini kerana untuk Pakatan Harapan, untuk kami, kami
mementingkan kepentingan Sarawak lebih daripada kepentingan politik. Tidak serupa
dengan GPS. Oleh itu, kami akan sokong.

Akan tetapi, saya hendak sebutkan, these amendments comes two years late.
Telah terlambat selama dua tahun. Ini kerana ia hanya merupakan satu langkah pertama
untuk membetulkan apa-apa ketidakadilan yang dilakukan oleh Barisan Nasional
sepanjang 50 tahun selepas pembentukan Malaysia.

Oleh itu, saya ada buat cadangan tentang autonomi pendidikan dan kesihatan
supaya diturunkan kuasa kepada kerajaan negeri. Akan tetapi, malang lagi, ia ditolak.

Saya rasa kenapa Kerajaan Perikatan Nasional itu tergesa-gesa sekarang
hendak membentangkan rang undang-undang ini kerana hendak menghadapi Pilihan
Raya Negeri Sarawak. Kalau tidak, selepas ‘Sheraton Move’, sudah dua tahun tidak buat
apa-apa, tetapi sekiranya Pilihan Raya Negeri Sarawak datang, barulah ada rang undang-
undang yang dibentangkan.

Oleh itu, saya rasa oleh sebab ia merupakan langkah pertama— dan ini hanya
berkenaan dengan takrifan Malaysia. la adalah tidak bermakna kalau tidak disusuli
dengan langkah kedua dan ketiga yang mana ia berkenaan dengan penurunan kuasa
kepada negeri iaitu autonomi dalam bidang kesihatan, perubatan dan pendidikan.

Oleh itu, saya telah buat satu cadangan kepada pindaan kepada rang undang-
undang ini. Malangnya, walaupun Yang Berhormat Menteri Undang-undang daripada
GPS, dari Sarawak, nampaknya cadangan saya untuk penurunan kuasa kepada negeri
itu dalam bidang perubatan, kesihatan dan pendidikan ini telah ditolak oleh Yang
Berhormat Menteri Undang-undang.

Cadangan saya dimasukkan pada 30 November 2021. Ada selama dua minggu
sampai hari ini. Takkanlah Kabinet tidak boleh bincang? Takkanlah Yang Berhormat
Menteri Undang-undang tidak berbincang dengan kerajaan negeri? Apa sebabnya ia
ditolak dan tidak diterima?

Bukankah GPS selalu di Sarawak melaung-laung kuat tentang hendak autonomi
pendidikan, hendak autonomi kesihatan dan perubatan? Akan tetapi, cakap besar di
negeri Sarawak, masuk ke Parlimen di ini, walaupun ada cadangan untuk penurunan
kuasa kepada kerajaan negeri, tidak terima. Apakah sebabnya? Oleh itu, saya hendak....
