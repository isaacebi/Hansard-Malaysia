DR.14.12.2021 89

Tuan Yang di-Pertua, ahli Yang Berhormat Bandar Kuching telah menyatakan
mengenai Laporan Jawatankuasa Kabinet Untuk Menyemak Pelaksanaan Perjanjian
Malaysia 1963. Buat masa ini kerajaan kekal dengan pendirian bahawa tidak ada
keperluan untuk membuat penarafan semula berhubung kerahsiaan Laporan
Jawatankuasa Kabinet Untuk Menyemak Pelaksanaan Perjanjian Malaysia 1963. Status
kerahsiaan dokumen dan keputusan-keputusan Jawatankuasa Kabinet Untuk Menyemak
Pelaksanaan Perjanjian Malaysia 1963 adalah tetap oleh kerajaan pakatan harapan pada
masa tersebut.

01750

Dari sudut pelaksanaan pula memandangkan keputusan yang telah dicapai oleh
Jawatankuasa Kabinet untuk menyemak pelaksanaan Perjanjian Malaysia 1963 hanya
merupakan persetujuan dasar. Perkara-perkara tersebut masih memerlukan tindakan
lanjut sebelum dapat dilaksanakan sepenuhnya. Justeru itu, Kerajaan Persekutuan wajar
diberi ruang untuk meneruskan perbincangan dengan Kerajaan Negeri Sabah dan
Sarawak berhubung pelaksanaan perkara-perkara yang berkaitan. Sebarang kemajuan
yang dicapai akan diumumkan oleh kerajaan dari semasa ke semasa.

Tuan Yang di-Pertua, Ahli Yang Berhormat Kinabatangan Yang Berhormat
Tuaran, Bandar Kuching juga mencadangkan agar sambutan Hari Malaysia dibuat di
Semenanjung dan lebih baik diadakan di Stadium Merdeka. Bagi perkara_ ini,
perbincangan lanjut dengan kementerian yang berkenaan perlu diadakan. Tuan Yang di-
Pertua, Ahli Yang Berhormat Sepanggar membangkitkan isu pindaan tidak dimasukkan
tanpa menggunakan perbincangan di bawah Dewan Undangan Negeri dan Jawatankuasa
Pilihan Parlimen (PAC) terlebih dahulu. Pindaan kepada Perkara 1(2), Perkara 160(2)
telah selesai dibincangkan di bawah Jawatankuasa Khas bersama dengan pihak
pemegang taruh iaitu Jabatan Peguam Negara, Jabatan Peguam Besar Negeri Sabah
dan Peguam Besar Negeri Sarawak yang diwujudkan di bawah Jawatankuasa Kerja
Rakan Sekutu.

Oleh yang demikian, adalah tidak benar dakwaan bahawa_ pindaan_ ini
dikemukakan sebelum perkara ini selesai dibincangkan. Cadangan draf rang undang-
undang ini telah dibincangkan dan telah mendapat persetujuan sebulat suara dalam
Mesyuarat Majlis Khas MA63 kali ketiga yang telah diadakan pada 18 Oktober 2021 yang
lalu.

Tuan Yang di-Pertua, sekian, terima kasih. Kalau ada yang terlupa insya-Allah
saya akan jawab secara bertulis Tuan Yang di-Pertua. [Tepuk]

Tuan Yang di-Pertua: Terima kasih Yang Berhormat Menteri. Ahli-ahli Yang
Berhormat, masalahnya ialah bahawa rang undang-undang ini dibacakan kali yang kedua
sekarang. Oleh sebab mengikut peruntukan Perkara 159, Perlembagaan Persekutuan,
Rang Undang-undang Perlembagaan (Pindaan) 2021 ini memerlukan sokongan pada
bacaan kali yang kedua dengan undi sebanyak tidak kurang daripada dua pertiga daripada
jumlah bilangan Ahli Majlis Dewan ini. Maka mengikut peruntukan Peraturan Mesyuarat
46(5), saya memerintahkan supaya satu belah bahagian diadakan sekarang.

Setiausaha sila bunyikan loceng selama dua minit.
[Loceng dibunyikan]

Tuan Yang di-Pertua: Terima kasih. Saya ingin mengumumkan nama-nama
penghitung undi dan juga pengiring-pengiring mereka untuk memastikan bahawa tidak
ada apa-apa kesilapan. Bagi Blok A, Yang Berhormat Santubong diiringi oleh Yang
Berhormat Tanjong Malim. Bagi Blok B Yang Berhormat Kepala Batas diiringi oleh Yang
Berhormat Batu Gajah. Blok C, Yang Berhormat Hulu Terengganu diiringi Yang Berhormat
Kangar. Blok B1 Yang Berhormat Jempol diiringi oleh Yang Berhormat Ledang. Blok B2
Yang Berhormat Kluang bersama-sama Yang Berhormat Sabak Bernam. Blok E, Yang
Berhormat Lumut bersama Yang Berhormat Tasek Gelugor. Blok F, Yang Berhormat
Lanang bersama Yang Berhormat Parit. Akhir sekali, Blok G, Yang Berhormat Sungai
Petani diiringi oleh Yang Berhormat Sibuti.
