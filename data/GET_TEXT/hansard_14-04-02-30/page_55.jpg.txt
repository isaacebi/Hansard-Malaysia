DR.14.12.2021 45

“Negeri-negeri Persekutuan terdiri daripada negeri-negeri Tanah
Melayu iaitu Johor, Kedah, Kelantan, Selangor dan Negeri-negeri Borneo
iaitu Sabah dan Sarawak.”

Suka saya ingatkan bahawa apabila kita menyentuh mengenai Perkara 1(2), kita
sedang bercakap mengenai dengan status Sabah dan Sarawak. Perjanjian 63 ialah untuk
membolehkan supaya Wilayah Sabah dan Sarawak ini decolonize, dimerdekakan
daripada belenggu penjajahan British.

Itu juga dinyatakan di situ kalau kita lihat Perjanjian 63 termasuk /nter-
Governmental Report yang ada seperti yang saya nyatakan ini. Termasuk Cobbold
Commission melaporkannya. Itu terkandung iaitu untuk membolehkan supaya penubuhan
Persekutuan Malaysia pada tahun 1963 adalah penting dalam membantu gerakan
kemerdekaan wilayah aman dan tidak berkuasa sendiri (trust territory and self-governing
territories).

Pertubuhan Bangsa-bangsa Bersatu menuntut agar semua negara mematuhi
peraturan ini. Apabila ramai bertanya pada status Sabah dan Sarawak dalam Persekutuan
Malaysia, maka dengan tegas saya katakan status Sabah dan Sarawak adalah dasar
sama rata hak iaitu penentuan dari segi nasib sendiri, autonomi yang ada.

Ini adalah status yang ingin saya gambarkan dalam Perkara 1(2) yang diadakan
pindaan ini. Perkara 1(2) bukan sahaja menyentuh mengenai dengan spirit kerjasama,
spirit MA63, pursuant to antara Wilayah Borneo dengan Malaya. Malah apabila ia dipinda
pada tahun 1976, ia mengenai pencabulan martabat Wilayah Sabah dan Sarawak kerana
kita tahu bahawa ia diwakili oleh North Borneo.

Manakala Tanah Melayu, Malaya waktu itu diwakili oleh Almarhum Tunku. Fasal
itu disebutkan Tanah Melayu. Kedaulatan raja-raja dimartabatkan. Di Johor sampai hari
ini, Royal Military Force yang ada. Mana ada negeri yang ada Royal Military Force.
Kenapa kita kekalkan? Tidak tarik, tidak mansuhkan. Kenapa kita sebut Mahkamah Tinggi
Malaya? Kenapa tidak Persekutuan? Fasal apa? Itu merupakan spirit perjanjian yang
dikatakan.

Perkara 154 Perlembagaan Persekutuan menyebutkan tentang kita katakan
bahawa pindaan yang berikut dikecualikan daripada peruntukan Perkara 3, iaitu tertakluk
kepada Perkara 161E- “Apa-apa pindaan yang dibuat bagi atau berkaitan dengan
penerimaan masuk mana-mana negeri ke dalam Persekutuan atau penggabungannya
dengan negeri-negeri Persekutuan atau apa-apa ubah suai yang dibuat tentang
pemakaian Perlembagaan ini bagi suatu negeri yang diterima masuk atau bergabung
sedemikian sebelum ini.”

Maksudnya walau apa pun dengan undi dua ataupun tiga seperti yang
diperuntukkan di bawah Perkara 159(3), kemasukan kita dalam Perlembagaan
Persekutuan tidak boleh dipinda, kecuali dengan diubahsuai iaitu pengubahsuaian yang
akan menyamakan atau menggunakan kedudukan negeri itu di bawah Perlembagaan ini
dengan kedudukan negeri-negeri Tanah Melayu.

Jadi, negeri-negeri Tanah Melayu yang disebut adalah kata nama majmuk
tunggal. la merujuk kepada Malaya seluruhnya dan bukannya negeri-negeri di dalam
Persekutuan Malaya itu sendiri. Jika sesekali cuba mengelirukan rakyat, Sabah dan
Sarawak dengan kata-kata hari ini, mereka mungkin tidak sedar dan saya bimbang di
masa akan datang.

01440

Itu yang saya katakan history is more than the past. It can influence the present.
It can shape more the future of this country.

Terlanjur menyebut tentang pindaan, selaras dengan Perlembagaan ini maka
saya teruskan pula membawa perhatian Dewan yang mulia ini tentang Perkara 169C,
yang memperuntukkan kita untuk merujuk kepada triti, perjanjian atau konvensyen yang
dibuat sebelum Hari Malaysia. Saya bawa 30(2), jawatankuasa antara kerajaan,
governmental report yang memperuntukkan satu pengaturan Perlembagaan Khas di
peringkat DUN Sabah dan Sarawak.
