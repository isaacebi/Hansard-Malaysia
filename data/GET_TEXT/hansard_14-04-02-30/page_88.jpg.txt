78 DR.14.12.2021

Dato’ Sri Dr. Haji Wan Junaidi bin Tuanku Jaafar: Perkara ini adalah satu
perkara penting, saya cuba hendak menjawab semua yang membangkitkan persoalan.
Terlebih dahulu, saya mengambil kesempatan untuk mengucapkan terima kasih kepada
28 Ahli Yang Berhormat yang telah mengambil bahagian dalam sesi perbahasan Rang
Undang-undang Perlembagaan (Pindaan) 2021. Segala cadangan dan pandangan oleh
Ahli-ahli Yang Berhormat amat dihargai dan akan diberi perhatian yang sewajarnya.

Tuan Yang di-Pertua, Ahli Yang Berhormat Keningau telah membangkitkan
mengenai isu proses penubuhan Malaysia sebelum selesai semasa Perjanjian Malaysia
1963. Ditandatangani pada 9 Julai 1963. North Borneo dan Sarawak masih koloni semasa
Perjanjian Malaysia 1963 ditandatangani. Cadangan pindaan kepada tafsiran ‘the
Federation’ di bawah Perkara 160(2) Perlembagaan Persekutuan mengambil kira tiga
aspek utama iaitu Perjanjian Persekutuan 1957, Perjanjian Malaysia 1963 dan tarikh 9
Julai 1963 dan perjanjian berhubung dengan pemisahan Singapura dari Malaysia
bertarikh 7 Ogos 1965, Perjanjian Singapura.

Cadangan pentafsiran ini adalah bagi memberikan definisi yang betul dan tepat
mengenai istilah ‘Persekutuan’ dalam Perlembagaan Persekutuan. Perjanjian Malaysia
1963 yang ditandatangani pada 9 Julai hendaklah dibaca bersama perjanjian lanjut yang
ditandatangani oleh United Kingdom, The Great Britain, Northern Island dan Federation
of Malaya, North Borneo Sarawak dan Singapura yang dimateraikan pada 28 Julai 1963
bagi meminda Artikel 2, Perjanjian Malaysia 1963 bagi menggantikan tarikh Hari Malaysia
pada 30 Ogos 1963 kepada 6 September 1963. Akta Malaysia hendaklah berkuat kuasa
pada 6 September 1963.

Jadi, di peringkat ini ingin saya menjawab bahawa apabila pada 16 September
1963, artikel keempat Perjanjian Malaysia mengatakan, dalam bahasa Inggeris Tuan
Yang di-Pertua, minta izin. “The government of United Kingdom will take such steps as
may be appropriate and available to them to secure the enactment by the Parliament of
United Kingdom of an Act providing for the relinquishment, as from the Malaya Day, of Her
Britannic Majesty's sovereignty and jurisdiction in respect of North Borneo, Sarawak and
Singapore so that the said sovereignty and jurisdiction shall on such relinquishment vest
in accordance with this Agreement and the constitutional instruments annexed to this
Agreement. ”

Daripada peringkat itulah Tuan Yang di-Pertua, Sarawak and Sabah menjadi
negeri merdeka di bawah Perjanjian Perlembagaan Malaysia. Apabila diluluskan Act of
Malaysia di Semenanjung pada ketika itu pada 20 Ogos 1963 di Dewan Rakyat dan 21
Ogos 1963 di Dewan Negara.

Dalam ini Act of Malaysia telah memasukkan tafsiran Gabenor bagi turut
menunjuk kepada Yang di-Pertua Negeri Sabah seperti yang berikut. "Governor" means
the Head of State, by whatever style known, in a State not having a Ruler and in particular
includes the Yang di-Pertua Negara in Sabah and the Yang di-Pertuan Negara in
Singapore. Diperhatikan Perkara 1(1) Perlembagaan Negeri Sabah yang asal
menggunakan istilah ‘Yang di-Pertua Negara’ dan hendaklah dilantik oleh Yang di-Pertuan
Agong dan bertindak atas budi bicara dan selepas perundingan dengan Ketua Menteri.

Kemudian istilah ‘Gabenor’ telah diganti dengan istilah ‘Yang di-Pertua Negeri’
pada tahun 1976. Melalui Akta Perlembagaan (Pindaan) 1976, berdasarkan penyataan
rasmi bertarikh 12 hingga 13 Julai 1976, pindaan tersebut telah mendapat lebih daripada
dua pertiga sokongan majoriti di Dewan Rakyat pada ketika itu kerana menggantikan
istilah ‘Gabenor dapat mengekalkan kekeliruan kedudukan kini dengan kedudukan
semasa Sabah dan Sarawak di bawah jajahan British dan ditadbir oleh Gabenor British.

Selanjutnya pindaan pada istilah ‘Yang di-Pertua Negara’ dalam Perlembagaan
Negeri Sabah kepada ‘Yang di-Pertua Negeri’ telah dibuat melalui Enakmen
Perlembagaan (Pindaan) (No. 2) 1976, Nombor 17 tahun 1976 dikuatkuasakan pada 27
Ogos 1976. Berdasarkan Perkara 1, Perlembagaan Negeri Sabah dan Perkara 1
Perlembagaan Negeri Sarawak, ‘Ketua Negeri’, the Head of State di negeri Sabah dan
Sarawak adalah ‘Yang di-Pertua Negeri’ selaras dengan seksyen 19A Jadual Kelapan
Perlembagaan Persekutuan. Perkara 1(1) Perlembagaan Negeri Sabah adalah seperti
yang berikut, “1(1) There shall be the Head of State for Sabah to be called Yang di-Pertua
