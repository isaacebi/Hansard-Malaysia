24 DR.14.12.2021

Datuk Mohamaddin bin Ketapi [Lahad Datu]: Tiada soalan tambahan Tuan
Yang di-Pertua.

Timbalan Yang di-Pertua [Dato' Mohd Rashid Hasnon]: Soalan tambahan
kedua, saya jemput Yang Berhormat Bukit Bintang.

Tuan Fong Kui Lun [Bukit Bintang]: Terima kasih Tuan Yang di-Pertua, soalan
tambahan. Saya ingin bertanya Yang Berhormat Timbalan Menteri. Ramai rakyat
nampaknya tidak mengambil berat pemakaian pelitup muka di mana-mana pun dan
nampaknya tiada tindakan penguat kuasa yang ke atas mereka yang melanggar SOP ini.
Minta komen dari Yang Berhormat Timbalan Menteri. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Bukit Bintang. Sila Yang Berhormat Timbalan Menteri.

Datuk Aaron Ago Dagang: Mungkin tidak berapa jelas. Itu soalan adalah ke
arah... [Disampuk]

Timbalan Yang di-Pertua [Dato' Mohd Rashid Hasnon]: Minta ulang sekali lagi
Yang Berhormat Bukit Bintang. Ulang.

Datuk Aaron Ago Dagang: Patuhi. Mematuhi SOP.

Tuan Fong Kui Lun [Bukit Bintang]: Ya. Minta komen dari Yang Berhormat
Timbalan Menteri tentang ramai rakyat nampaknya tidak mengikut dan mengambil berat
pemakaian pelitup muka di mana-mana tempat pun kita pernah nampak. Akan tetapi, tidak
ada tindakan yang diambil mereka. Apakah komen dari Yang Berhormat Timbalan
Menteri?

Datuk Aaron Ago Dagang: Yang Berhormat, seperti yang saya katakan tadi
daripada kajian Kementerian Kesihatan 95 peratus sampling yang kita buat mereka
memang bersetuju untuk mematuhi SOP dan norma baharu. Kalau kita melihat daripada
kes-kes kompaun yang kita telah adakan, sama ada masa pilihan raya ataupun pada
masa-masa yang dahulu, memang banyak kes kita telah dapati daripada pelbagai agensi
yang kita dianugerahkan untuk mematuhi untuk menangkap mereka yang tidak patuh
pada SOP.

Panjang list yang saya ada di sini. Kalau Yang Berhormat ingin, saya boleh
sampaikan maklumat itu data-data yang mengatakan bahawa mereka yang tidak patuh
kepada SOP sama ada tidak memakai pelitup muka dan sebagainya, penjarakan berada
dalam keadaan yang tidak mengikut SOP memang ada dan baru-baru ini kita mengetahui
pililhan raya di Melaka dengan SOP yang kita ada banyak juga kompaun telah kita
sampaikan kepada mereka yang tidak mematuhi SOP. Sekian, terima kasih.

Timbalan Yang di-Pertua [Dato' Mohd Rashid Hasnon]: Saya benarkan soalan
tambahan ketiga, Yang Berhormat Rasah.

Tuan Cha Kee Chin [Rasah]: Terima kasih Tuan Yang di-Pertua atas peluang
yang diberikan. Saya nampak, saya meneliti j|awapan daripada Yang Berhormat Timbalan
Menteri Kesihatan tadi.

01140

Saya bersetuju dengan jawapan tersebut. Bagi saya itu jawapan yang dapat
melindungi keselamatan dan kesihatan rakyat kita. Ini saya beri contoh. Saya sendiri pakai
dua lapis [Sambil membuka satu lapis pelitup mukaj. Bila bercakap itu saya buka satu
lapis.

Cuma saya hendak minta komen daripada Yang Berhormat Timbalan Menteri,
Yang Berhormat Menteri KKM ada menyebut bahawa orang politik, pemimpin politiklah
antara yang paling ingkar, paling banyak ingkar terhadap SOP ini, termasuk berkenaan
dengan pemakaian pelitup muka.

Saya beri contoh, saya nampak kedua-dua orang Timbalan Menteri KKM — minta
maaf ya. Buka pelitup muka ketika menjawab soalan. Jadi apakah kedua-dua orang
Timbalan Menteri ini tidak mempunyai pendapat yang sama seperti Yang Berhormat
Menteri? Saya bersetuju dengan Menteri, pemimpin politik — kita ini pemimpin politik.
