DR.14.12.2021 79

Negeri to shall be appointed by the Yang di-Pertuan Agong acting in his discretion but
after the consultation with the Chief Minister.”

Oleh itu, boleh dirumuskan bahawa gelaran ‘Yang di-Pertuan Negara’ merujuk kepada
jawatan yang sama ialah ‘Yang di-Pertua Negeri’ yang mana pelantikan dibuat oleh Yang
di-Pertuan Agong yang bertindak atas budi bicara dan selepas berunding dengan Ketua
Menteri. Apa-apa pindaan gelaran Yang di-Pertua negara tidak akan mengubah status
negeri Sarawak dan Sabah.

01710

Tuan Yang di-Pertua, Ahli Yang Berhormat Port Dickson telah menyatakan
mengenai isu Sabah dan Sarawak tidak hanya berkaitan Perjanjian Malaysia, bahkan
perlu beri perhatian kepada isu Sabah Sarawak terutamanya berhubung keperluan asas
seperti pendidikan, kesihatan, infrastruktur asas sentiasa menjadi agenda utama kerajaan
yang mana perkara ini sedang diteliti di bawah jawatankuasa-jawatankuasa yang
ditubuhkan di bawah Majlis Khas Perjanjian Malaysia 1963. Isu-isu seperti keselamatan
negeri, sosioekonomi merangkumi penambahbaikan infrastruktur asas, pendidikan,
kesihatan, infrastruktur digital serta isu-isu perundangan.

Tuan Yang di-Pertua, Ahli-ahli Yang Berhormat Stampin, Tuaran, Bandar Kuching
dan Pasir Gudang telah membangkitkan mengenai cadangan pindaan Senarai Ill (a)
Jadual Kesembilan, tambahan kepada Senarai Negeri bagi negeri Sabah dan Sarawak,
perkara 95B(1)(a) bagi membuat pindaan Perlembagaan Persekutuan, menurut cadangan
pindaan rang undang-undang ini, beberapa prosedur libat urus perlu dilaksanakan terlebih
dahulu seperti berikut, iaitu pertama, sesi libat urus dengan kedua-dua Peguam Besar
Sabah dan Sarawak di mana pindaan kepada peruntukan yang dicadangkan perlu
dibincangkan dan dipersetujui.

Kedua, pindaan kemudian perlu dibawa dan bersetuju oleh Jemaah Menteri
masing-masing di peringkat negeri Sabah dan Sarawak. Ketiga, seterusnya dipersetujui
oleh Jawatankuasa Rakan Sekutu di bawah Majlis Khas Perjanjian Malaysia 1963.
Keempat, dipersetujui oleh Majlis Khas Perjanjian Malaysia 1963 yang dipengerusikan
oleh Yang Amat Berhormat Perdana Menteri dan Menteri-menteri yang berkaitan
sosioekonomi, keselamatan dan perundangan yang mana turut dianggotai oleh Ketua
Menteri Sabah dan Sarawak. Kelima, disahkan dan dipersetujui oleh Jemaah Menteri di
peringkat Persekutuan. Oleh yang demikian, pindaan tambahan tidak dapat dimasukkan
pada masa ini...

Datuk Seri Panglima Haji Mohd Shafie bin Haji Apdal [Semporna]: Tuan Yang
di-Pertua.

Dato’ Sri Dr. Haji Wan Junaidi bin Tuanku Jaafar: ... Disebabkan prosedur dan
proses tersebut di atas perlu dilaksanakan terlebih dahulu. Selain itu juga, mengikut
Peraturan Mesyuarat Dewan Rakyat.

Datuk Seri Panglima Haji Mohd Shafie bin Haji Apdal [Semporna]: Tuan Yang
di-Pertua.

Dato’ Sri Dr. Haji Wan Junaidi bin Tuanku Jaafar: Tuan Yang di-Pertua...

Timbalan Yang di-Pertua [Dato’ Mohd Rashid Hasnon]: Yang Berhormat
Menteri, ada yang nak mencelah.

Dato’ Sri Dr. Haji Wan Junaidi bin Tuanku Jaafar: Sila.

Datuk Seri Panglima Haji Mohd Shafie bin Haji Apdal [Semporna]: Saya
mencelah sedikit Yang Berhormat Menteri. Terima kasih. Tadi Yang Berhormat Menteri
telah menyatakan tentang betapa perlunya kita mendapat persetujuan dan permuafakatan
dengan kerajaan negeri, AG di peringkat negeri termasuk juga jawatankuasa-
jawatankuasa yang ada. Kalau kita melihat rentetan daripada segi apa yang telah
dilaksanakan sama ada menerusi perjanjian-perjanjian, sama ada Inter-Governmental
Committee ataupun MA63, termasuk Cobbold Commission, sebarang pindaan yang harus
dilakukan juga harus dirujuk kepada Dewan-dewan yang ada. Malangnya, bila kita bawa
ke peringkat negeri Sabah, Dewan Undangan Negeri tolak usul itu untuk pemindaan
