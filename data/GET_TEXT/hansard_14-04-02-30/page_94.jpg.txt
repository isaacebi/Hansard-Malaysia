84 DR.14.12.2021

dan 13 September 1962, rujukan ucapan Datuk Mustapha bin Datuk Harun di muka surat
458 laporan mesyuarat legislative council pada 12 dan 13 September 1962.

[Tuan Yang di-Pertua mempengerusikan Mesyuarat]

Berikutan dapatan daripada Suruhanjaya Cobbold, suatu jawatankuasa
dinamakan Inter-Governmental Committee (IGC) dianggotai oleh Kerajaan British,
Kerajaan Persekutuan Tanah Melayu, Borneo Utara dan Sarawak pula ditubuhkan bagi
mengkaji constitutional arrangement including safeguards for special interest of North
Borneo and Sarawak.

01730

Bagi maksud peruntukan Persekutuan Malaysia, perenggan (10) Laporan IGC
turut menyatakan bahawa, “The Federation will consist of the States of the existing
Federation of Malaya, Sabah (at present known as North Borneo), Sarawak and Singapore
and also, if agreement is reached on the admission of Brunei that State. The name of the
Federation shall be Malaysia”. So, dalam laporan...

Tuan Ma’mun bin Sulaiman [Kalabakan]: Yang Berhormat Menteri, boleh celah
sikit?

Dato’ Sri Dr. Haji Wan Junaidi bin Tuanku Jaafar: Sekejap lagi Yang
Berhormat. So, dalam Laporan Suruhanjaya Cobbold dan Laporan IGC setakat yang
dipersetujui oleh Kerajaan British, Kerajaan Persekutuan Tanah Melayu, North Borneo
iaitu Sabah, Sarawak dan Singapura pada masa itu telah diterjemah dalam Perjanjian
Malaysia 1963 yang kemudiannya telah diperuntuk dalam Perlembagaan Persekutuan
melalui Akta Malaysia [Akta 26] 1963, Malaysia Act.

Undang-undang yang berkaitan, apa-apa cadangan yang dikemuka dalam
Laporan IGC dan diperuntukkan dalam Perjanjian Malaysia 1963 telah menjadi
sebahagian daripada peruntukan Perlembagaan Persekutuan, Perlembagaan negeri dan
undang-undang bertulis yang lain.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri.

Dato’ Sri Dr. Haji Wan Junaidi bin Tuanku Jaafar: Sila, Yang Berhormat.

Puan Isnaraissah Munirah binti Majilis @ Fakharudy [Kota Belud]: Yang
Berhormat Menteri, saya ingin tanya. Menurut Yang Berhormat Menteri, Malaysia
Agreement 1963 tidak pernah dimasukkan ke dalam Perlembagaan Persekutuan tetapi
suka saya bawa ke perhatian bahawa Akta Malaysia (26/63) telah pun mendapat
perkenan daripada Yang di-Pertuan Agong pada 29 Ogos 1963, Yang Berhormat Menteri.

Dato’ Sri Dr. Haji Wan Junaidi bin Tuanku Jaafar: Saya dengar ucapan Yang
Berhormat tadi. Saya cukup mengetahui apa Yang Berhormat maknakan. Act of Malaysia
1963 Yang Berhormat, ialah satu akta untuk meminda Perlembagaan Persekutuan 1957
dan pindaan itu dimasukkan ke dalam Perlembagaan Persekutuan dan dinamakan
Perlembagaan selepas pindaan itu Perlembagaan Malaysia tetapi Yang Berhormat, itulah
kenapa kita bawa usul ini pada hari ini supaya Act of Malaysia 1935 dan Act of Malaysia
Chapter 26 itu menjadi sebahagian daripada constitutional document yang boleh dirujuk
apabila kita nak meminda Perlembagaan ini nanti. Kalau tidak, kita tidak ada sistem
rujukan kenapa pindaan perubahan-perubahan. Contoh Yang Berhormat, saya nak bagi
tahu dahulu. Contoh satu, dalam Act of Malaysia Chapter 26 ada mengadakan supaya
diadakan Suruhanjaya Kehakiman di Sarawak dan Sabah tetapi hingga sekarang tak ada
Suruhanjaya Kehakiman untuk Sarawak dan Sabah, cawangan daripada Persekutuan.
Hanya di pusat dan di Kuala Lumpur sahaja.

Datuk Ignatius Darell Leiking [Penampang]: Yang Berhormat Menteri.
