DR.14.12.2021 119

Isu kedua ialah pemansuhan pengecualian cukai pendapatan rakyat Malaysia dari
luar negara. Ini satu polisi yang tidak baik kerana ia akan menghindarkan rakyat Malaysia
daripada membawa balik pendapatan mereka. Saya hendak tanya kerajaan sama ada
pindaan ini akan membatalkan dengan izin, double tax agreement yang kita tandatangani
dengan beberapa negara. Saya hendak tahu berapa negarakah yang telah kita
tandatangani double tax agreement ini. Which one will prevail, double tax agreement
ataupun pindaan ini?

Isu ketiga Cukai Makmur. Kerajaan dianggarkan akan mendapat RM5 bilion
daripada cukai dan daripada Bursa Saham ada 125 syarikat yang mendapat keuntungan
lebih daripada RM100 juta. Antara mereka banyak juga yang adalah GLC. Saya hendak
tanya, berapakah kerugian dalam  syarikat-syarikat ini kerana selepas cukai_ ini
diumumkan, saham-saham syarikat ini turun dengan agak banyak. Berapakah jumlah
kerugian kerajaan dalam syarikat-syarikat GLC ini?

Isu keempat dengan izin had masa untuk membawa ke hadapan kerugian sesuatu
perniagaan. Ini hendaklah dilanjutkan dari tujuh tahun ke-10 tahun. Akan tetapi untuk
industri menanam pokok balak yang digalakkan oleh kerajaan, sepuluh tahun ini tidak
mencukupi. Saya memohon kepada kerajaan supaya mengecualikan industri menanam
pokok balak ini, kerana sebelum pokok balak hendak dituai, biasanya memerlukan lebih
daripada 15 tahun. Saya memohon agar ia dikembalikan kepada keadaan sebelum tahun
2019 untuk industri ini tidak ada masa di mana kerugian boleh dibawa ke hadapan.

Kelima, saya hendak tanya kerajaan janganlah susahkan rakyat. Setiap kali minta
rakyat to have withholding tax. Dicadangkan bayaran kepada agen, dealer dan distributor
yang melebihi RM100,000 mesti ada withholding tax. Ini juga sudah berlaku kepada
seperti satu perkara lumrah sekarang, sikap kerajaan sekarang, jual beli pun minta
withholding tax, kita mesti bayar kepada kerajaan dan apabila tidak dibayar didenda pula
10 persen. Akan tetapi hendak minta balik tunggu berbulan-bulan kadang-kadang
bertahun-tahun kerajaan tidak bayar balik. Jadi, saya harap tugas ini untuk mengutip cukai
lepas ada cukai barulah kita minta dari rakyat.

Akhir sekali kuasa Ketua Pengarah Hasil Dalam Negeri untuk meminta butir-butir
akaun pembayar-pembayar cukai dari bank. Saya mendapat aduan daripada rakyat
Malaysia yang sudah lama, seorang doktor di Singapura sudah 35 tahun dikatakan kerana
Lembaga Hasil Dalam Negeri boleh menganggarkan cukai dengan sendiri kerana rakyat
Malaysia di Singapura, dia dapat surat minta hantar borang untuk assessment of tax
mereka tidak tahu.

Akhirnya, Lembaga Hasil Dalam Negeri ini memfailkan saman, dia pun tidak
terima. Dapat judgement in default, akhirnya mungkin harta disita tanpa diberitahu. Last
sentence. Jadi, peruntukan bahawa bank tidak boleh beritahu kepada pemegang akaun
tentang permintaan ini oleh Director-General Lembaga Hasil Dalam Negeri adalah tidak
patut. Orang tiba-tiba balik dari Singapura dapati semua hartanya dalam bank telah disita
diambil oleh bank. Sebab itu berlakulah adil kepada rakyat, hendak sita bagi tahu
defendant ataupun pembayar cukai yang kita hendak kenakan cukai itu. Sekian, terima
kasih.

Timbalan Yang di-Pertua [Dato’ Mohd Rashid Hasnon]: Ahli Yang Berhormat,
tadi saya sebut sampai Yang Berhormat Kluang yang terakhir. Akan tetapi saya hendak
tanya ada sesiapa lagi yang hendak berbahas?

Tuan Wong Hon Wai [Bukit Bendera]: Bukit Bendera.

Timbalan Yang di-Pertua [Dato’ Mohd Rashid Hasnon]: Oleh kerana ada lapan
orang, tadi usul sampai pukul 8, saya kena reduce untuk menepati usul. Yang Berhormat
Kluang mulakan dengan tiga minit. Silakan.

Timbalan Yang di-Pertua [Dato’ Mohd Rashid Hasnon]: Yang Berhormat
Kluang dahulu, yang lain selepas ini.

Datuk Seri Dr. Haji Dzulkefly bin Ahmad [Kuala Selangor]: Esok boleh? Boleh
sambung esok?

Tuan Wong Hon Wai [Bukit Bendera]: Boleh sambung besok?
