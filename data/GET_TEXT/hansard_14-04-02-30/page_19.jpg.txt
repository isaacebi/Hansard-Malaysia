DR.14.12.2021 9

JAWAPAN-JAWAPAN LISAN BAGI PERTANYAAN-PERTANYAAN

1. Dato’ Mohd. Nizar bin Haji Zakaria [Parit] minta Menteri Kesihatan menyatakan:

(a) berapa jumlah kerugian yang ditanggung oleh sektor
pelancongan kesihatan sepanjang tempoh pandemik COVID-
19 melanda negara; dan

(b) apakah usaha dan langkah yang telah dilaksanakan oleh
kementerian bagi merancakkan semula_pelancongan
kesihatan.

Timbalan Menteri Kesihatan | [Dato’ Dr. Haji Noor Azmi bin Ghazali]: Terima
kasih Tuan Yang di-Pertua. Tuan Yang di-Pertua, bagi tempoh sepanjang 2020 hingga
kini sektor pelancongan kesihatan mencatatkan kerugian yang ketara akibat pandemik
COVID-19 disebabkan oleh penutupan pintu sempadan antarabangsa dengan anggaran
penurunan pendapatan langsung sebanyak RM2.2 bilion.

Kerajaan sedang mempergiatkan lagi usaha pemulihan industri pelancongan
kesihatan antarabangsa dengan kadar segera untuk memperkukuhkan kedudukan
Malaysia sebagai destinasi pilihan yang selamat dan dipercayai bagi pelancongan
kesihatan di rantau Asia Pasifik. Dengan ini kementerian telah mewujudkan Malaysia
Healthcare Travel Industry Blueprint 2021-2025 yang menggariskan perancangan lima
tahun bagi memulihkan dan membangun semula. Antara inisiatif-inisiatif utama seperti
berikut.

Pertama, promosi digital dan penjenamaan secara strategik melalui kempen
Malaysia The World’s Healthcare Marvel dengan izin dan aktiviti-aktiviti atas talian seperti
health talk, ekspo virtual serta kolaborasi promosi bersama ejen-ejen di negara sasaran.

Kedua, penjenamaan Malaysia sebagai destinasi rawatan niche melalui program
dengan izin, Fertility and Cardiology Hubs of Asia dan Malaysia Cancer Care Centre of
Excellence. Usaha ini akan menggalakkan lagi pelaburan swasta, modal insan,
infrastruktur dan teknologi dalam bidang-bidang rawatan khusus ini.

Ketiga, mewujudkan kerangka digital industri pelancongan kesihatan dalam
usaha meningkat serta memperbaiki pengalaman pelancong kesihatan di sepanjang
rantaian penerimaan rawatan mereka di Malaysia. Ini termasuklah menggalakkan
hospital-hospital untuk mengadaptasi konsultasi dan rawatan secara atas talian.

Keempat, melaksanakan Program Flagship Medical Tourism Hospital dalam
usaha untuk mengenal pasti hospital-hospital ikon swasta ataupun iconic hospital yang
benar-benar mempunyai komitmen untuk melonjakkan kepakaran dan keunggulan
perubatan serta perkhidmatan mereka ke peringkat yang global.

01040

Akhirnya, mengkoordinasi Program /nternational Retirement Living yang
menawarkan pengalaman yang selesa dan selamat bagi segmen pesara yang kian
meningkat di rantau Asia. Limpahan sumbangan ekonomi akan dinikmati oleh sektor
perubatan pelancongan, /eisure hartanah dan juga pelaburan. Terima kasih Tuan Yang
di-Pertua.

Timbalan Yang di-Pertua [Dato’ Mohd Rashid Hasnon]: Soalan tambahan
pertama, sila Yang Berhormat Parit.

Dato’ Mohd Nizar bin Haji Zakaria [Parit]: Terima kasih Tuan Yang di-Pertua.
Terima kasih Yang Berhormat Timbalan Menteri yang telah pun menjelaskan mungkin
kekangan daripada segi pandemik dan sebagainya. Jadi, soalan tambahan saya,
berapakah sasaran pendapatan atau sumbangan sektor pelancongan kesihatan kepada
ekonomi negara menerusi usaha pemulihan yang sebagaimana dinyatakan oleh Yang
Berhormat Timbalan Menteri?
