DR.14.12.2021 15

Jadi insentif aktiviti yang dijalankan oleh kerajaan ketika menghadapi pandemik
COVID-19 yang kita tidak jangka. Musuh yang ada di hadapan kita pun kita tak nampak.
Jadi susah kita hendak buat satu ramalan ataupun prediction. Jadi, kerajaan mengambil
langkah-langkah untuk mengatasi masalah ini dengan menjalankan beberapa
perancangan termasuk aktiviti insentif kepada majikan yang membuat pengambilan
pekerja yang berusia 40 tahun ke bawah. Begitu juga insentif kepada majikan yang
membuat pengambilan pekerja berusia 40 tahun ke atas.

Majikan juga kita bantu dengan memberi insentif-insentif termasuk OKU juga, kita
mohon kepada majikan supaya mereka memberi ruang pekerjaan kepada mereka dan
parol iaitu banduan-banduan yang telah bebas dan hampir keluar mereka diberi latihan
dan dihantar ke tempat-tempat. Permintaan sangat baik kepada banduan-banduan yang
akan keluar sekarang ini termasuk dalam kalangan elektronik yang mana gaji mereka—
dan mereka mempunyai disiplin yang sangat baik setelah mereka keluar.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Timbalan Menteri, masa sudah tamat.

Datuk Haji Awang bin Hashim: Ini adalah satu kaedah pendidikan.
Timbalan Yang di-Pertua [Dato’ Mohd Rashid Hasnon]: Baik.

Datuk Haji Awang bin Hashim: Seterusnya, insentif pengambilan perantis dalam
kalangan lepasan sekolah dan juga graduan 18 ke 30 tahun. perluasan insentif
pengambilan pekerja di bawah program KerjayaGig. Seterusnya kita tengok program
penempatan pekerjaan oleh agensi pekerjaan swasta (APS) dan juga Program
Malaysianisation untuk menggalakkan majikan menggantikan pekerja asing dengan
pekerja tempatan. Hasil daripada aktiviti kerajaan ini, ia merangkumi semua sektor, semua
golongan— kita membuat suatu perlindungan kepada mereka ketika menghadapi
pandemik COVID-19. Sekian, terima kasih.

Timbalan Yang di-Pertua [Dato’ Mohd Rashid Hasnon]: Soalan tambahan
kedua, saya jemput sebelah sini dahulu, Yang Berhormat Tebrau.

Tuan Steven Choong Shiau Yoon [Tebrau]: Terima kasih Tuan Yang di-Pertua.
Memandangkan masih ada ramai yang kata tidak dapat pekerjaan tetapi yang kita boleh
nampak ekonomi sudah pulih dan banyak sektor sudah beroperasi. Jadi susah hendak
faham mengapa masih banyak ada ramai orang yang tidak dapat bekerja. Jadi saya
hendak minta Yang Berhormat Timbalan Menteri, adakah sebab-sebab ini dikenal pasti.
Adakah mereka yang memilih jenis kerja atau apa bidang kerja yang mereka ada
pengalaman sudah tidak banyak business dalam bidang yang mereka suka sertai? Terima
kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri. Satu minit.

Datuk Haji Awang bin Hashim: Terima kasih kepada Yang Berhormat Tebrau.
Ya, kalau kita membuat satu assuming ataupun andaian berkenaan tak dapat kerja tanpa
ada fakta dan data ini susahlah. Sebab kalau kita gunakan maklumat-maklumat media
sosial— apa yang saya bentangkan tadi berdasarkan fakta-fakta dan data-data yang kita
ada.

Jadi, kita minta Yang Berhormat kalau ada betul suara-suara yang mengatakan
ramai lagi tak dapat pekerjaan— yang kita ada sebelum ada pandemik pun kita sudah ada
500,000 yang dalam pasaran yang tidak ada pekerjaan lagi ditambah dengan pandemik.

Jadi kita sedang berusaha untuk kita hendak narrow down ataupun hendak
perkecilkan jumlah pekerja-pekerja kita dalam pasaran terutama mereka yang keluar
daripada universiti, institusi-institusi awam dan swasta termasuk peringkat sijil dan
diploma dan sebagainya untuk kita fu/fil the potensi ataupun beri mereka peluang untuk
mereka memohon melalui portal-portal yang kita sediakan mengikut kesesuaian mereka.

Jadi, insya-Allah fakta-fakta ini kita akan ambil dan kita akan buat satu simulasi
dan juga inilah kita akan gabung dengan kementerian-kementerian yang lain yang perlu
ada satu koordinasi, kolaborasi supaya peluang-peluang pekerjaan ini dapat dicipta
