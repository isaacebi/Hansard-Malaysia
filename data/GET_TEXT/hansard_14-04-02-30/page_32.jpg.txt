22 DR.14.12.2021

Timbalan Yang di-Pertua [Dato’ Mohd Rashid Hasnon]: Soalan tambahan
kedua, sila Yang Berhormat Baling.

Datuk Seri Panglima Abdul Azeez bin Abdul Rahim [Baling]: Terima kasih
Tuan Yang di-Pertua. Terima kasih Yang Berhormat Timbalan Menteri. Memang panjang
perbahasan, taklimat dan ucapan. Selama 10 tahun dalam Parlimen ini Dewan yang mulia
ini saya dengar perkara yang sama, kajian, bincang bagaimana kita laksanakan.

Dalam kita hendak melaksanakan Keluarga Malaysia di bawah kepimpinan Yang
Amat Berhormat Perdana Menteri daripada Bera, saya yakin dan percaya kalau kita
tengok macam mana sahabat saya dari Klang sebutkan tadi sememangnya bukan satu,
dua atau tiga malah lebih 10 kajian dibuat untuk memastikan negara kita, rakyat kita wajib
dan harus diberikan itu pun paling minimum RM1,500 ini paling minimum, sepatutnya tidak
cukup.

01130

Akan tetapi sekadar untuk melihat dapat kita merealisasikan Keluarga Malaysia
ini kestabilan demi kemakmuran rakyat jelata ini. Saya syorkan RM1,500 ini di bawah
kepimpinan Yang Amat Berhormat Bera dapat kita laksanakan.

Satu lagi yang berkaitan pelan kedua... [Disampuk]

Timbalan Yang di-Pertua [Dato' Mohd Rashid Hasnon]: Soalannya Yang
Berhormat Baling. Soalannya.

Datuk Seri Panglima Abdul Azeez bin Abdul Rahim [Baling]: Last, perkara
kedua ini. Subsidi terlalu banyak. Dalam masa zaman pandemik COVID-19 ini terlalu
banyak sumbangan bantuan. Kita boleh ambil contoh negara-negara maju bagaimana kita
boleh laksanakan subsidi ini untuk kita berikan direct kepada pekerja-pekerja di bawah
B40 yang mana gaji hari ini RM1,200 minimum. Saya pohonlah kerajaan pada hari ini
dapat melaksanakan pemberian gaji RM1,500 minimum terdahulu pada tahun 2022.
Insya-Allah. Terima kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Baling. Sila Yang Berhormat Timbalan Menteri.

Datuk Haji Awang bin Hashim: Terima kasih sahabat saya daripada Yang
Berhormat Baling yang memang dalam kaedah pengurusan moden, kajian itu adalah satu
elemen. Kalau tidak ada kajian, apa kita hendak ukur. Jadi, kadang-kadang kita buat 10
kajian. Mungkin satu kita pakai. Jadi, kalaulah... [Disampuk]

Datuk Seri Panglima Abdul Azeez bin Abdul Rahim [Baling]: Kajian terlajak
laris Yang Berhormat Timbalan Menteri.

Datuk Haji Awang bin Hashim: Jadi, kalau kajian banyak itu betullah. Seperti
memang mungkin sampai 20 ke 30. Kalau kita tidak buat kajian, kita tidak ada langsung
benchmark ataupun indicator ataupun penunjuk aras yang mana kita hendak bergerak.
Jadi, itu adalah dipanggil pengurusan moden ataupun modern management dalam kita
menunjukkan prudent management kita bagi kita melaksanakan tanggungjawab dalam
melaksanakan kerajaan untuk kita membantu rakyat pada ketika ini yang mana seluruh
dunia menghadapi musibah ini.

Jadi, kita saya setujulah tetapi untuk gaji yang dicadangkan sebagai gaji kenaikan
sampai paras minimum RM1,500 insya-Allah kita akan tengok. Ini kerana saya dah sebut
tadi, dalam soalan dan jawapan saya Majlis Perundingan Gaji Negara yang bersidang
pada 9 Disember 2021 telah menyelesaikan perbincangan dalam proses penyediaan
kertas Jemaah Menteri. Jadi, Yang Berhormat Baling belum faham kaedah pengurusan.
Bila naik peringkat ke atas, dah lulus baru boleh laksana. Kalau kajian setakat kajian
sahaja tidak angkat ke peringkat untuk pelaksanaan terutamanya Kabinet. Jadi, kita tidak
sampai. Tidak akan dapat tercapai.

Insya-Allah dengan usaha kita semua dengan sokongan dan juga support
daripada semua Ahli Parlimen yang hendak kita beri satu sumbangan kepada rakyat yang
lebih baik untuk mereka meneruskan kehidupan mereka. /nsya-Allah pada 9 Disember ini
telah diputuskan dan Jemaah Menteri akan diangkat naik kertas ini kepada Jemaah
