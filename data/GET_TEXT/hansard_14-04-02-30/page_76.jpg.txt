66 DR.14.12.2021

Jadi kepada saya, saya harap we are one nation. Any issues yang berbangkit di
antara kita, selesaikan sesama kita sudahlah. We have our state government, duduk
dengan Federal Government. Masih boleh duduk. Bukan kita tidak duduk. Jadi, saya
harap lain kali apa juga masalah yang berbangkit antara Persekutuan Malaysia dengan
wilayah sama ada Sabah atau Sarawak ataupun Semenanjung Malaysia sekalipun,
selesai sesama sendirilah. Tidak payah ke mahkamah kerana mahkamah ini adversarial
dan telah menunjukkan bahawa kita sudah mempunyai perbezaan pendapat yang tidak
sepatutnya kita luahkan kepada luar tetapi kita selesaikan sesama kita. Jadi oleh sebab
itu, saya menyokong penuh dan saya hendak mengucapkan tahniah kepada Yang
Berhormat Menteri.

Timbalan Yang di-Pertua [Dato’ Mohd Rashid Hasnon]: Yang Berhormat minta
rumuskan.

Dato’ Seri Mohamed Nazri bin Abdul Aziz [Padang Rengas]: Minta maaf ada
satu lagi ya. Ini kita buka Perlembagaan Malaysia ini dia tulis situ Laws of Malaysia
Perlembagaan Persekutuan. Muka surat 19, paling awal sekali iaitu Perkara 1(2), dia kata
negeri-negeri — yang pertama itu, “Persekutuan dinamai Malaysia dalam bahasa Melayu
dan dalam bahasa Inggeris”. Kedua, “Negeri-negeri Persekutuan terdiri daripada Johor,
Kedah...” ini semualah. Sabah dan Sarawak tidak sebut. Apa ini? This is our Constitution
ya, Perlembagaan kita. Itu basic law yang bercakap tentang Malaysia tetapi definisi
Malaysia, Sabah dan Sarawak tidak ada. This is very embarrassing. Saya harap perkara
ini tidak akan berlaku di masa akan datang. Terima kasih saya menyokong.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Padang Rengas. Seterusnya, saya menjemput Yang Berhormat Kota Kinabalu.

4.12 ptg.

Tuan Chan Foong Hin [Kota Kinabalu]: Tuan Yang di-Pertua, ya sebenarnya
ini kali kedua saya berdiri di Dewan yang mulia ini dan berbahas tentang rang undang-
undang yang dibangkit dibawa ini yang bertujuan untuk meminda Perlembagaan
Persekutuan untuk mengembalikan status Sabah dan Sarawak sebagai rakan kongsi
sama rata dalam Persekutuan Malaysia ini.

Semasa kali pertama saya berbahas rang undang-undang yang lebih kurang
sama ini, ianya dibawa oleh Kerajaan Pakatan Harapan, Warisan yang masa dua tahun
yang lalu dan dibawa oleh mendiang Yang Berhormat Batu Sapi Datuk VK Liew. Sekarang
beliau tidak lagi bersama-sama dengan kami dalam Dewan yang mulia ini. Saya harap
ucapan saya ini dedikasi sama beliau kerana tanpa usaha beliau pada dua tahun yang
lalu, tidak akan kita sampai ke hari ini.

Dahulu, semasa kita bentangkan rang undang-undang untuk meminda Artikel 1(2)
dalam Perlembagaan Persekutuan ini, ada pihak-pihak tertentu mengguna pakai alasan
bahawa pindaan perlembagaan yang masa kita— dahulu bawa itu tidak sempurna. So,
tidak lengkap, tidak cukup komprehensif dan mereka atas alasan ini, mereka katanya tidak
menolak tetapi berkecuali semasa buang undi untuk pindaan perlembagaan yang
tersebut. Cuma saya hendak mengingatkan sikap kita berkecuali itu, dia sebenarnya
adalah sama dengan kita menolak pindaan perlembagaan itu.

Kali ini Pakatan Harapan di sini walaupun dari pihak kami kita pun rasa pindaan
perlembagaan kali ini pun bukan sempurna sangat. Saya bersama dengan Yang
Berhormat Tuaran bersama dengan Yang Berhormat Stampin, kita ada membentangkan
satu usul untuk menambah baik pindaan perlembagaan ini yang kita bertujuan untuk
memasukkan bidang pendidikan dan bidang perubatan dalam Concurrent List, dalam
Senarai Bersama Perlembagaan Persekutuan untuk kuasa negeri Sabah dan negeri
Sarawak.

Walaupun usul tersebut telah ditolak atas sebab technicality oleh Tuan Yang di-
Pertua, tetapi kita tidak guna pakai kerana sekarang memandangkan pindaan
perlembagaan ini pun kurang komprehensif, tidak lengkap sangat so kita menolak atau
kita terkecuali. Kita tidak main taktik politik yang begitu. So, hari ini kita tetap berdedikasi
