DR.14.12.2021 121

akan dikenakan cukai langsung pun. Sekarang, pendapatan gaji mereka di Singapura
mungkin dikenakan cukai atau perlu mengisytiharkan pendapatan mereka dengan LHDN.

So, untuk proses ini, untuk pengisytiharan pendapatan sumber asing ini adalah
satu proses yang rumit dalam proses undang-undang. Ramai antara mereka mungkin
perlu bantuan profesional seperti akauntan untuk mengelakkan kesilapan.

Timbalan Yang di-Pertua [Dato’ Mohd Rashid Hasnon]: Yang Berhormat,
minta rumuskan Yang Berhormat. Masa sudah tamat.

Puan Wong Shu Qi [Kluang]: Ya saya akan gulung. Ini bermaksud kos
tambahan bagi mereka, so seorang akauntan maklumkan saya bahawa kos untuk proses
ini sekurang-kurangnya adalah RM400. So, mereka mungkin tidak perlu membayar cukai
namun mereka masih perlu menanggung kos untuk mengisytiharkan pendapatan setiap
tahun kepada LHDN.

So, adakah Kementerian Kewangan merancang untuk mengecualikan
pengisytiharan bagi golongan ini. Misalnya pendapatan tahunan yang kurang daripada
RM34,000 tidak perlu mengisytiharkan walaupun itu pendapatan sumber asing. Paling
penting sekali, adakah kerajaan merancang untuk mengambil tindakan sekiranya mereka
tidak membuat pengisytiharan pendapatan di Malaysia ketika mereka membeli rumah,
kenderaan atau membuat pinjaman dengan bank di Malaysia.

Minta Menteri memberi pencerahan secara terperinci ke atas semua isu ini,
semua senario ini kerana ramai di luar sana bimbang hard own money mereka akan
dikenakan cukai hanya kerana mereka sudi berulang alik setiap hari antara dua buah
negara bagi gaji yang lebih tinggi. Sekian, terima kasih.

Timbalan Yang di-Pertua [Dato’ Mohd Rashid Hasnon]: Seterusnya, saya
jemput Yang Berhormat Jelutong.

8.04 mlm.

Tuan Sanisvara Nethaji Rayer a/l Rajaji [Jelutong]: Terima kasih Tuan Yang
di-Pertua. Memandangkan masa tidak mengizinkan, saya akan ringkaskan. Saya cuma
risau tentang peruntukan iaitu peruntukan pindaan seksyen 65C. Kalau Tuan Yang di-
Pertua ada iaitu peruntukan 49, seksyen 60C akta ibu dipinda dengan memasukkan
selepas subseksyen (1), “The Minister may, in any particular case, exempt any chargeable
person from all or any of provision of this Act, either generally or in respect of any income
of a particular kind or any class of income of a particular kind.”

Maksudnya, Menteri tersebut boleh memberi pengecualian kepada mana-mana
individu yang terpaksa ataupun diwajibkan untuk membayar cukai. Seperti yang telah
dibahaskan oleh Yang Berhormat Pokok Sena, kita masih lagi ingat apa yang berlaku
ketika Yang Berhormat Pekan menjadi Menteri Kewangan. Ketika beliau berbuih-buih
pernah melaungkan membayar cukai merupakan tanggungjawab kita sebagai rakyat
Malaysia.

Akan tetapi beliau sendiri tidak bayar cukai. Kita tahu, saya tidak mahu
mengulangi RM1.75 bilion masih lagi dihutang. Beliau masih dibenarkan untuk keluar
negara. Anak, bininya masih lagi hutang RM31 juta. Beliau masih lagi boleh keluar pergi
ke Singapura kononnya melawat anaknya, pergi bermain golf. Jadi, saya berfikir walaupun
betapa rupanya indah undang-undang ini, terdapat kemungkinan ia boleh
disalahgunakan.

Sekarang kita dapat tahu bahawa Menteri Kewangan sekarang mempunyai akaun
di persisiran pantai, offshore account. Kalau beliau ingin membawa balik wang tersebut,
siapa yang akan memberi pengecualian? Bagaimanakah kita ingin mengelakkan
penyalahgunaan undang-undang ini? Kita tahu, pada hari ini kita ada berita dalam Free
Malaysia Today, dua orang Menteri, dua orang Timbalan Menteri dan dua orang Menteri
mempunyai akaun di luar negara, offshore accounts dengan izin.

Kalau mereka ingin membawa balik wang tersebut, siapa yang akan memberi
pengecualian? Jadi, kerisauan saya adalah undang-undang ini boleh disalahgunakan di
