DR.14.12.2021 31

RANG UNDANG-UNDANG DIBAWA KE DALAM MESYUARAT

RANG UNDANG-UNDANG LANGKAH-LANGKAH SEMENTARA
BAGI MENGURANGKAN KESAN PENYAKIT KORONAVIRUS 2019 (COVID-19)
(PINDAAN) 2021

Bacaan Kali Yang Pertama

Rang undang-undang bernama suatu akta untuk meminda Akta Langkah-langkah
Sementara bagi Mengurangkan Kesan Penyakit Koronavirus 2019 (COVID-19) 2020;
dibawa ke dalam Mesyuarat oleh Menteri di Jabatan Perdana Menteri (Parlimen dan
Undang-undang) [Dato’ Sri Dr. Haji Wan Junaidi bin Tuanku Jaafar]; dibaca kali yang
pertama; akan dibaca kali yang kedua pada Mesyuarat ini.

RANG UNDANG-UNDANG PENCEGAHAN DAN PENGAWALAN
PENYAKIT BERJANGKIT (PINDAAN) 2021

Bacaan Kali Yang Pertama

Rang undang-undang bernama suatu akta untuk meminda Akta Pencegahan dan
Pengawalan Penyakit Berjangkit 1988; dibawa ke dalam Mesyuarat oleh Timbalan Menteri
Kesihatan | [Dato’ Dr. Haji Noor Azmi bin Ghazali]; dibaca kali yang pertama; akan dibaca
kali yang kedua pada Mesyuarat ini.

RANG UNDANG-UNDANG
RANG UNDANG-UNDANG PERLEMBAGAN (PINDAAN) 2021

Bacaan Kali Yang Kedua

12.03 tgh.

Menteri di Jabatan Perdana Menteri (Parlimen dan Undang-undang) [Dato’
Sri Dr. Haji Wan Junaidi bin Tuanku Jaafar]: Terima kasih Tuan Yang di-Pertua.
Bismillahi Rahmani Rahim, assalamualaikum warahmatullahi wabarakatuh. Selamat pagi
dan salam sejahtera.

Tuan Yang di-Pertua, saya mohon mencadangkan rang undang-undang bernama
suatu Akta Perlembagaan (Pindaan) 2021 dibaca kali yang kedua sekarang.

Tuan Yang di-Pertua, rang undang-undang yang akan saya bentangkan adalah
Rang Undang-undang Perlembagaan (Pindaan) 2021. Rang Undang-undang
Perlembagaan (Pindaan) 2021 ini adalah bagi meminda Perlembagaan Persekutuan
berkaitan komitmen kerajaan terhadap Perjanjian Malaysia 1963.

Sebelum rang undang-undang ini di bentang, cadangan pindaan ini telah terlebih
dahulu disetujui oleh kedua-dua Kerajaan Negeri Sabah dan negeri Sarawak. Cadangan
pindaan ini juga telah dibawa ke Jawatankuasa Sekutu 11 Oktober 2021 dan telah
disetujui di peringkat Majlis Knas Mengenai Perjanjian Malaysia 1963 pada 18 Oktober
2021 dan Jemaah Menteri pada 20 dan 29 Oktober 2021.

Tuan Yang di-Pertua, Rang Undang-undang Perlembagaan (Pindaan) 2021,
digubal bertujuan untuk meminda perkara berikut:

(i) Fasal (2) Perkara 1 Perlembagaan Persekutuan;

(ii) Tafsiran ‘the Federation’ di bawah Fasal (2) Perkara 160
Perlembagaan Persekutuan;
