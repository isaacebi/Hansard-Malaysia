DR.14.12.2021 67

untuk memastikan hari ini merupakan hari yang bersejarah kerana kita bersama-sama
meminda Perlembagaan Persekutuan supaya Sabah dan Sarawak dikembalikan sebagai
rakan kongsi sama rata dalam Persekutuan Malaysia ini. Ini kalau tiada Pakatan Harapan,
tanpa MoU, perkara ini tidak mungkin akan jadi.

Saya hendak bangkitkan sekali lagi kenapa pentingnya education dan healthcare.
Pendidikan dan perubatan ini adalah penting supaya kita masukkan dalam senarai
bersama kerana ini bukan perkara yang baru. Kalau menurut IGC Report yang Perkara
17 dengan izin education, “Although education will be a federal subject the present policy
and system of administration of education in North Borneo and Sarawak including their
present ordinances shall be undisturbed and remain under the control of the government
of the state until that government otherwise agrees”. Ini maksudnya semangat IGC Report,
pendidikan pun salah satu subjek walaupun diletakkan di bawah Federal List tetapi tidak
seharusnya juga menghormati keputusan atau pendirian kerajaan negeri.

Begitu juga kita melihat kepada medicine and health di dalam Annex A di dalam
IGC Report, “North Borneo Concurrent List until 31 December 1970” kerana “subject to an
assurance that the local policy and the system of administering these subjects in Sarawak
would not be disturbed until the state government otherwise concurs. The financial
provision for the services would be federal. The local authority shall continue to exercise
those functions in this respect which they now exercise under local legislation.”

So, maksudnya bukan perkara yang baru apabila Pakatan Harapan, ketiga-tiga
Yang Berhormat, kami untuk membentangkan untuk cuba membawa usul untuk
menambah baik, memasukkan perubatan dan pendidikan ke dalam Concurrent List,
senarai bersama untuk Sabah dan Sarawak. Walaupun kali ini tidak dapat dibuat, saya
harap Yang Berhormat Menteri yang bertanggungjawab akan meneruskan pindaan-
pindaan Perlembagaan supaya akhirnya Sabah dan Sarawak lebih menjadi ini— salah
satu status rakan kongsi sama rata kita ini betul-betul dianggap sama rata di dalam
Persekutuan Malaysia ini. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Kota Kinabalu. Seterusnya saya menjemput Yang Berhormat Pontian.

4.17 ptg.

Datuk Seri Haji Ahmad bin Haji Maslan [Pontian]: Terima kasih. Ini adalah satu
perkara yang bersejarah kerana kita meminda Perlembagaan Persekutuan dan saya
menyokong pindaan Persekutuan ini. Ada tiga perkara yang ingin saya nyatakan dalam
perbahasan ini. Pertama, pembangunan hendaklah ditingkatkan lagi untuk Sabah dan
Sarawak. Pembangunan yang ikonik dan terkemuka sebagai contoh, lebuh raya RM27
bilion tanpa tol, Pan Borneo — RM14.2 bilion, Telok Melano ke Lawas 786 kilometer —
RM12.8 bilion. Sindumin, Sepitang, Ketawau, Sarawak 425 kilometer. Ini adalah contoh-
contoh pembangunan yang mesti diteruskan untuk Sabah dan Sarawak setelah selesai
kita meminda perlembagaan ini. Sebanyak RM746 juta untuk membaiki sekolah daif di
Sabah dan Sarawak melibatkan 112 buah sekolah di Sabah, 165 buah sekolah di
Sarawak.

Saya kira Tuan Yang di-Pertua, untuk masa-masa hadapan, tidak akan ada lagi
istilah sekolah daif Sabah dan Sarawak kerana sepatutnya sekolah-sekolah itu sama
sahaja sebagaimana sekolah-sekolah kita di kawasan negeri-negeri tanah Melayu yang
disebut di sini, Johor, Kedah sampailah ke Terengganu, Selangor dan lain-lain. Kenapa
sekolah-sekolah daif itu hanya berada di Sabah dan Sarawak, nampak sangat berlaku
dwistandard pembangunan yang telah selama ini dilakukan. Jadi, kepada kita
pembangunan mestilah diteruskan dan pembangunan itu mestilah dipertingkatkan dan
dilajukan untuk Sabah dan Sarawak.

Perkara kedua ialah mengenai ras dan etnik Sarawak sebagaimana ada dalam
pindaan. Saya ingin bertanya kepada Yang Berhormat Menteri, jika orang Melayu
Sarawak berkahwin dengan isterinya seorang Cina Sarawak, adakah anaknya boleh
dianggap sebagai etnik Sarawak ataupun ras Sarawak? Itu satu soalan.
