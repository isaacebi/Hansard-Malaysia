DR.14.12.2021 105

Fasal 49 bertujuan memasukkan subseksyen bahar 65C(1A) untuk
memperuntukkan bahawa Menteri diberikan kuasa untuk mengecualikan mana-mana
orang yang boleh dikenakan cukai berhubung dengan mana-mana pendapatan atau kelas
pendapatan daripada kesemua atau mana-mana peruntukan di bawah akta ini.

Tuan Yang di-Pertua, Bab VI pindaan kepada Akta Cukai Aktiviti Perniagaan
Labuan 1990. Bab VI yang terdiri daripada enam fasal iaitu fasal 53 hingga 58 bertujuan
untuk meminda Akta Cukai Aktiviti Perniagaan Labuan 1990, Akta 445 seperti berikut.

Fasal 53 bertujuan untuk memasukkan subseksyen baharu (1C), (1D) dan (1E)
ke dalam seksyen 2B Akta 445 iaitu subseksyen baharu 2B(1C) Akta 445 yang
dicadangkan bertujuan untuk menjelaskan bahawa keuntungan bersih yang disebut dalam
perenggan 2B(1B)(a) Akta 445 tidak termasuk pendapatan yang diperoleh daripada hak
harta intelek.

Subseksyen baharu 2B(1D) Akta 445 yang dicadangkan bertujuan untuk
memperuntukkan bahawa apa-apa pendapatan yang diperoleh daripada hak harta intelek
adalah tertakluk kepada cukai di bawah Akta 53. Subseksyen baharu 2B(1E) Akta 445
yang dicadangkan bertujuan untuk memperuntukkan bahawa istilah “hak harta intelek”
dalam seksyen 2B Akta 445 mempunyai erti yang sama yang diberikan kepadanya di
bawah subseksyen 4(5) Akta 445. Pindaan ini Tuan Yang di-Pertua disifatkan telah
berkuat kuasa pada 1 Januari 2019.

Fasal 54 pula bertujuan untuk meminda seksyen 8 Akta 445 untuk
memperuntukkan bahawa suatu entiti Labuan yang menjalankan suatu aktiviti perniagaan
Labuan yang tidak mempunyai tempoh asas bagi suatu tahun taksiran, Ketua Pengarah
boleh mengarahkan bahawa tempoh asas bagi tahun taksiran itu dan tahun-tahun taksiran
yang berikutnya untuk termasuk suatu tempoh atau tempoh-tempoh (yang mungkin
menjadi apa-apa tempoh) sebagaimana yang dinyatakan dalam arahan itu. Pindaan ini
disifatkan telah mula berkuat kuasa bagi tahun taksiran 2020 dan tahun-tahun taksiran
yang berikutnya.

Fasal 55 bertujuan untuk meminda seksyen 10 Akta 445 untuk menghendaki
suatu entiti Labuan yang menjalankan suatu aktiviti perniagaan yang merupakan aktiviti
bukan perdagangan Labuan untuk memfailkan penyata keuntungannya dalam borang
yang ditetapkan bersama dengan akuan berkanun. Pindaan ini berkuat kuasa bagi tahun
taksiran 2022 dan tahun-tahun taksiran yang berikutnya.

Fasal 56 bertujuan untuk meminda seksyen 11 Akta 445 untuk menghendaki
suatu entiti Labuan yang menjalankan aktiviti perniagaan Labuan yang merupakan suatu
aktiviti bukan perdagangan Labuan di bawah seksyen 10 Akta 445 semasa memfailkan
akuan berkanun dan penyata keuntungannya bagi suatu tahun taksiran untuk membuat
bayaran penuh cukai, jika ada, yang akan dikenakan bagi tahun taksiran itu atau yang
akan dikenakan bagi tahun taksiran itu selepas pengurangan rebat di bawah seksyen 8A
Akta 445. Pindaan ini berkuat kuasa bagi tahun taksiran 2022 dan tahun-tahun taksiran
yang berikutnya.

Fasal 57 bertujuan untuk memasukkan seksyen baharu 16A ke dalam Akta 445
untuk mengadakan peruntukan bagi tanggungan pengarah pemastautin suatu syarikat
berhubung dengan apa-apa cukai yang genap masanya dan kena dibayar oleh syarikat di
bawah Akta 445. Tuan Yang di-Pertua, pindaan ini mula berkuat kuasa pada 1 Januari
2022.

Fasal 58 bertujuan untuk meminda perenggan 23(b) Akta 445 untuk mengadakan
peruntukan bagi kesalahan suatu entiti) Labuan yang menjalankan suatu aktiviti
perniagaan Labuan yang merupakan aktiviti bukan perdagangan Labuan untuk
memfailkan akuan berkanun dan penyata keuntungannya sebagaimana yang dikehendaki
di bawah seksyen 10 Akta 445. Pindaan ini mula berkuat kuasa pada 1 Januari 2022.

Tuan Yang di-Pertua, Bab VII pindaan kepada Akta Penggalakan Pelaburan
1986. Bab VII terdiri daripada lima fasal iaitu fasal 59 hingga 63 bertujuan untuk meminda
Akta Penggalakan Pelaburan 1986, Akta 327 seperti berikut.
