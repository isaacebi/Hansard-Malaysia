DR.14.12.2021 71

Datuk Robert Lawson Chuat [Betong]: Pemimpin dahulu yang menandatangani
Perjanjian Malaysia 63 adalah dengan niat yang baik (good faith) dan percaya bahawa
mereka menyumbang kepada pembangunan negara dengan melakukan persetujuan
dalam semangat perkongsian kemakmuran bersama. Kita sudah bersama-sama dalam
pembentukan Malaysia selama 58 tahun. Ini bererti jika pindaan Perlembagaan
Persekutuan tidak dilakukan secara menyeluruh, roh dan inti pati semangat dalam
Perjanjian Malaysia 63 ini tidak dikembalikan sepenuhnya.

Tuan Haji Ahmad bin Hassan [Papar]: Yang Berhormat Betong, sebentar.
Papar.

Datuk Robert Lawson Chuat [Betong]: Pindaan ini perlu dilakukan...
Tuan Haji Ahmad bin Hassan [Papar]: Papar, papar.

Datuk Robert Lawson Chuat [Betong]: ...Untuk kepentingan rakyat secara
keseluruhan kerana kita mahu memperkukuhkan Malaysia bukan setakat Sabah dan
Sarawak.

Tuan Yang di-Pertua, pindaan Perkara 161A, istilah ras asli akan memberi kuasa
Kerajaan Negeri Sarawak untuk menentukan siapakah ras asli ataupun peribumi di
Sarawak. Pindaan ini amat penting kerana definisi semasa tidak menggambarkan dengan
tepat kepelbagaian bangsa dalam kalangan masyarakat Sarawak. Pindaan ini amat
diperlukan sekali supaya suku kaum etnik Sarawak tidak lagi dikategorikan sebagai “lain-
lain” dan sepatutnya dikategorikan secara rasmi mengikut kaum.

Tuan Haji Ahmad bin Hassan [Papar]: Papar, Papar.

Datuk Robert Lawson Chuat [Betong]: Tuan Yang di-Pertua, dengan ini saya
menyokong...

Tuan Haji Ahmad bin Hassan [Papar]: Papar. Ini perbahasan.

Datuk Robert Lawson Chuat [Betong]: Saya menyokong Rang Undang-undang
Perlembagaan Persekutuan (Pindaan) Perkara 1(2), Perkara 160(2) dan Perkara 161A.
Sekian, terima kasih.

Tuan Haji Ahmad bin Hassan [Papar]: Papar.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Betong.

Tuan Haji Ahmad bin Hassan [Papar]: Papar.

Timbalan Yang di-Pertua [Dato’ Mohd Rashid Hasnon]: Dia sedang
menghabiskan— Yang Berhormat Betong. Yang Berhormat Papar kemudian dalam
senarai.

Tuan Haji Ahmad bin Hassan [Papar]: Terima kasih.

Timbalan Yang di-Pertua [Dato’ Mohd Rashid Hasnon]: Saya hendak teruskan
dengan menjemput Yang Berhormat Hang Tuah Jaya.

4.33 ptg.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Bismillahi Rahmani Rahim, assalamualaikum warahmatullahi wabarakatuh. Terima
kasih Tuan Yang di-Pertua. Saya turut mengambil bahagian dalam membahaskan suatu
pindaan yang mana merupakan satu pindaan yang bersejarah, pindaan Perlembagaan
yang mengangkat martabat Sabah dan juga Sarawak. Tentunya di dalam hal ini, kita harus
meletakkan perspektif pindaan ini bagaimanakah ia dapat memberikan manfaat kepada
rakyat di Sabah dan juga Sarawak.

Seperti mana yang kita telah pun dengar di dalam Dewan yang mulia ini selain
daripada pembentangan Menteri, kita juga dengar jawapan-jawapan daripada Menteri dan
Timbalan Menteri. Antara perkara yang masih lagi menjadi isu ataupun perkara yang
