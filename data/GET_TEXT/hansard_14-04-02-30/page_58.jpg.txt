48 DR.14.12.2021

Persekutuan Malaysia. Jadi, dengan beberapa rundingan yang telah dilakukan maka
Perjanjian 1963 dipersetujui dan ditandatangani dengan berpandukan beberapa
kehendak rakyat Sabah dan Sarawak menerusi 18 dan 20 perkara yang berkaitan
termasuklah mengenai kuasa-kuasa mengurus hal-hal imigresen, pendidikan, hal ehwal
perubatan dan sebagainya.

Oleh itu, saya ingin merakamkan setinggi penghargaan dan tahniah terhadap
tokoh-tokoh yang terlibat iaitu antaranya Tun Abdul Razak, Tun Jugah Anak Barieng, Tun
Fuad Stephens yang memastikan Perjanjian Malaysia 1993 ditandatangani dan
didaftarkan oleh United Kingdom di pertubuhan Bangsa-bangsa Bersatu pada 21
September 1970.

Tuan Yang di-Pertua, pelbagai isu ataupun perkara telah dibincangkan secara
hangat oleh masyarakat di Sarawak dan Sabah tentang perkara ini iaitu kita mahu
Kerajaan Persekutuan sama ada lambat ataupun cepat perlu melakukan perubahan,
pembetulan serta penambahbaikan dalam perjalanan Perjanjian MA63.

01450

Kita menyambut baik komitmen daripada pihak kerajaan dalam menubuhkan
Majlis Khas Mengenai Perjanjian Malaysia 1963 sebagai kesinambungan kepada usaha
kerajaan sejak tahun 2016 untuk menyemak imbang serta memastikan perjalanan
Perjanjian Malaysia 1963 ditadbir urus dengan sebaiknya.

Tuan Yang di-Pertua, izinkan saya menitipkan pesanan daripada wakil Sarawak
iaitu mendiang Tun Jugah anak Barieng kepada wakil-wakil daripada Persekutuan Tanah
Melayu pada ketika itu dengan pesanan, “Anang Malaysia baka tebu, manis dipun tabar
di hujung” iaitu janganiah Malaysia ini seperti tebu, manis di awalnya, tawar pada
hujungnya. Oleh itu kita mahu komitmen yang berterusan oleh Kerajaan Persekutuan
untuk memastikan Sarawak dan Sabah kekal terpelihara sepertimana kita mula-mula
membentuk Persekutuan Malaysia sejak tahun 1963.

Mewakili suara daripada anak Sarawak terutamanya Kota Samarahan, saya juga
bersetuju dengan usaha pihak kerajaan untuk memasukkan fasal (3) Perkara 1 yang
memasukkan takrifan bagi Hari Malaysia yang sememangnya perlu diingati dan dihayati
oleh semua warga Malaysia sendiri termasuk di Semenanjung Malaysia.

Juga turut disokong ialah pindaan Perkara 160(2) yang mentakrifkan semula
makna bagi Persekutuan daripada Persekutuan Tanah Melayu 1957 kepada Persekutuan
Malaysia pada tahun 1963, termasuk setelah perpisahan Singapura. Kewujudan Malaysia
adalah gabungan Persekutuan Melayu, Wilayah Sarawak dan juga Wilayah Sabah.

Selain itu saya menyokong pindaan kepada fasal (6) Perkara 161A yang telah
memperuntukkan bahawa berhubung dengan Sarawak yang dikira sebagai ras asli bagi
Sarawak adalah sepertimana yang diperuntukkan dalam undang-undang negeri seperti
tiada ras asli yang tertinggal daripada menikmati keistimewaan yang telah disediakan oleh
Perlembagaan.

Tuan Yang di-Pertua, rakyat Sarawak mengharapkan pindaan ini agar dapat
memantapkan lagi hubungan dan terus memastikan Wilayah Sabah dan Sarawak menjadi
partner dalam pembangunan negara Malaysia.

Tuan Yang di-Pertua, sebelum mengakhiri ucapan saya, saya ingin hendak buat
satu pantun juga.

Terbang Kenyalang,

Terbang sampai ke puncak mahligai,
Hilir Sarawak tetapi diperjuang,

Walaupun jasad hancur berkecai.

Oleh itu Tuan Yang di-Pertua, saya mohon menyokong penuh Rang Undang-
undang Perlembagaan Persekutuan (Pindaan) 2021. Terima kasih.

Tuan Yang di-Pertua: Terima kasih. Yang Berhormat Putatan, silakan.
