DR.14.12.2021 103

Perenggan 28(b) bertujuan untuk meminda perenggan 4B Jadual 7A kepada Akta
53 untuk memperuntukkan bahawa dalam pelaburan semula yang tidak dapat dituntut di
bawah perenggan 2B Jadual 7A kepada Akta 53 boleh dibawa ke hadapan bagi tempoh
tujuh tahun taksiran berturut-turut sebaik sahaja selepas berakhir tempoh elaun pelaburan
semula 15 tahun taksiran berturut-turut. Apa-apa amaun yang tidak diserapkan selepas
tamat tempoh tersebut akan diabaikan.

Perenggan 28(c) bertujuan untuk memasukkan perenggan baharu 4C ke dalam
Jadual 7A kepada Akta 53. Perenggan baharu 4C yang dicadangkan bertujuan untuk
memperuntukkan bahawa apa-apa elaun pelaburan semula yang tidak dapat diserapkan
berhubung perbelanjaan modal yang dilakukan selepas berakhir 15 tahun taksiran
berturut-turut hingga tahun taksiran 2024 hendaklah hanya diberikan bagi tempoh tujuh
tahun taksiran berturut-turut sebaik sahaja selepas tahun taksiran 2024. Apa-apa amaun
tidak dapat diserapkan selepas tarikh akhir tempoh itu akan diabaikan. Pindaan fasal 28
ini berkuat kuasa Tuan Yang di-Pertua bagi taksiran 2022 dan tahun-tahun taksiran yang
berikutnya.

Tuan Yang di-Pertua, Bab Ill pindaan kepada Akta Cukai Keuntungan Harta
Tanah 1976. Bab Ill yang terdiri daripada tujuh fasal iaitu fasal 29 hingga fasal 35
bertujuan untuk meminda Akta Cukai Keuntungan Harta Tanah 1976 [Akta 169] seperti
berikut.

Fasal 29 bertujuan menyatakan tarikh kuat kuasa bagi pindaan-pindaan yang
dibuat dalam bab ini.

Fasal 30 bertujuan menggantikan subseksyen 21B(1A) dengan subseksyen
baharu untuk memperuntukkan bahawa pemeroleh hendaklah memegang simpan
kesemua atau suatu jumlah yang tidak melebihi lima peratus daripada jumlah nilai balasan
bagi pelupusan dalam tempoh tiga tahun selepas tarikh pemerolehan bagi pelupus di
Bahagian II Jadual 5.

Fasal 31 bertujuan meminda subseksyen 32(1) untuk memperluaskan skop
kesalahan di bawah seksyen ini kepada kegagalan membayar suatu jumlah wang atau
hutang yang genap masa dan kena dibayar sebelum meninggalkan Malaysia dan
menaikkan amaun denda. Bagi kesalahan di bawah seksyen ini daripada amaun tidak
melebihi RM5,000 kepada tidak kurang daripada RM200 dan tidak melebihi RM20,000.

Fasal 32 bertujuan memasukkan seksyen baharu 57B untuk mengehendaki
pembayar cukai menggunakan nombor pengenalan cukai yang diberikan oleh Ketua
Pengarah bagi maksud akta ini.

Fasal 33 bertujuan meminda Jadual 2 seperti berikut.

Subfasal 33(a) bertujuan meminda sub-subperenggan 3(1)(b) untuk
memperluaskan skop pemindahan aset kepada syarikat yang mana harga pelupusan
disifatkan sebagai sama dengan harga pemerolehan adalah termasuk dalam transaksi
melibatkan pelupusan oleh nominee atau pemegang amanah suatu individu, isteri individu
itu atau kedua-duanya.

Subfasal 33(b) bertujuan meminda subperenggan 33(d) untuk membenarkan
kerugian daripada pelupusan saham di bawah perenggan 34 sebagai tolakan terhadap
keuntungan pelupusan aset yang lain.

Fasal 34 bertujuan meminda perenggan dua Jadual 4 untuk menjelaskan formula
pengiraan pengecualian bagi pelupusan aset yang boleh dikenakan cukai adalah
termasuk bahagian syer di bawah perenggan 34 atau 34A Jadual 2 akta yang sama.

Fasal 35 bertujuan untuk meminda Bahagian | dan II Jadual 5 seperti berikut;

Subfasal 35(a) bertujuan meminda Bahagian | untuk memperuntukkan kadar
cukai bagi pelupusan dalam tahun keenam dan tahun berikutnya dipinda daripada lima
peratus kepada tiada.

Subfasal 35(b) bertujuan meminda Bahagian II untuk memperuntukkan kadar
cukai yang dinyatakan di bawah bahagian ini adalah turut terpakai kepada mana-mana
