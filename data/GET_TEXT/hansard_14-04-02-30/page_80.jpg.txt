70 DR.14.12.2021

Tuan Haji Ahmad bin Hassan [Papar]: Terima kasih. Terima kasih...

Timbalan Yang di-Pertua [Dato' Mohd Rashid Hasnon]: Tidak, tidak. Saya
tidak— kena ikut senarai, Yang Berhormat Papar. Saya jemput seterusnya, Yang
Berhormat Betong.

4.27 ptg.

Datuk Robert Lawson Chuat [Betong]: Terima kasih, Tuan Yang di-Pertua.
Terlebih dahulu, saya ingin mengucapkan terima kasih kepada Yang Amat Berhormat
Perdana Menteri dan Kerajaan Perikatan Nasional yang telah memberikan komitmen
untuk memperbetulkan semula Perlembagaan Persekutuan. Saya juga ucapkan setinggi-
tinggi penghargaan dan terima kasih kepada Menteri di Jabatan Perdana Menteri
(Parlimen dan Undang-undang) iaitu Yang Berhormat Santubong atas jasa baik, usaha
dan komitmen beliau bagi memastikan pindaan ini dibentangkan di Dewan yang mulia ini.

Pindaan rang undang-undang ini dibuat selaras dengan semangat Perjanjian
Malaysia 1963 yang dimeterai pada 9 Julai 1963. Selain bagi memenuhi aspirasi harapan
kerajaan serta rakyat negeri Sabah dan Sarawak, ia harus dilihat sebagai satu keikhlasan
dan komitmen pentadbiran kerajaan Keluarga Malaysia untuk merealisasikan
pelaksanaan Perjanjian Malaysia 1963. Pindaan ini amat bertepatan untuk membetulkan
status rakan sekutu kepada Sabah dan Sarawak sebagaimana yang termaktub dalam
Perjanjian Malaysia 1963.

Tuan Yang di-Pertua, pindaan Perkara 1 Fasal (2). Pada tahun 1976 melalui Akta
354 yang berkuat kuasa pada 27 Ogos 1976, status Sabah dan Sarawak telah bertukar
kepada negeri ke-12 dan ke-13 di dalam Persekutuan Malaysia. Dengan ini, Sabah dan
Sarawak telah dikelaskan setaraf dengan negeri-negeri asal di dalam Persekutuan Tanah
Melayu. Dalam erti kata lain, Sabah dan Sarawak telah kehilangan status rakan sekutu.

Status Sabah dan Sarawak sebagai rakan kongsi pembentukan Malaysia harus
diperbetulkan dengan menggantikan Fasal (2) Perkara 1 Perlembagaan Persekutuan
dengan menjelaskan negeri-negeri yang membentuk Persekutuan semasa pembentukan
Malaysia pada tahun 1963 tanpa merujuk kepada Singapura.

Tuan Yang di-Pertua, pindaan Perkara 160. Pindaan bagi Perkara 160 dalam
Fasal (2) akan memasukkan tafsiran baharu “Hari Malaysia” yang ditakrifkan pada 16
September 1963.

01630

Tarikh ini sepatutnya diiktiraf sebagai Hari Malaysia secara rasmi. Pindaan ini
memenuhi hasrat dan tujuan iaitu memberi pengiktirafan bahawa Sabah dan Sarawak
bukan hanya negeri setara dengan mana-mana negeri di Semenanjung Malaysia tetapi
memulihkan statusnya sebagai rakan kongsi dalam pembentukan Malaysia yang
mempunyai hak sama rata dengan asas kukuh untuk mengeratkan hubungan ketiga-tiga
wilayah iaitu Semenanjung Malaysia, Sabah dan Sarawak.

Tuan Yang di-Pertua, pindaan kepada fasal (2) Perkara 160 menjelaskan lagi
kedudukan ngeri-negeri di Malaysia selaras dengan Perjanjian Persekutuan Tanah
Melayu 1957, Perjanjian Malaysia 1963 dan kedudukan selepas Singapura keluar dari
Malaysia pada tahun 1965 serta penjelasannya dalam peruntukan tafsiran.

Perkara seterusnya 160 wajar dipinda bagi memastikan...
Tuan Haji Ahmad bin Hassan [Papar]: Yang Berhormat Betong.

Datuk Robert Lawson Chuat [Betong]: ...Kedudukan Sarawak dan Sabah
sebagai rakan sekutu dapat dikembalikan. Perkara 160 harus dipinda kerana ia hanya
merujuk kepada Persekutuan Tanah Melayu 1957. Dalam perkara ini, tarikh Persekutuan
dipinda dengan menggantikannya agar merangkumi Perjanjian Malaysia yang
ditandatangani pada 9 Julai 1963 dan perjanjian berhubung dengan pemisahan Singapura
dari Malaysia yang ditandatangani pada 7 Ogos 1965.

Tuan Haji Ahmad bin Hassan [Papar]: Yang Berhormat Betong.
