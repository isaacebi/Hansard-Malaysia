32 DR.14.12.2021

(iii) Tafsiran baharu ‘Malaysia Day’ di bawah Fasal (2) Perkara 160
Perlembagaan Persekutuan; dan

(iv) Fasal (6) dan (7) Perkara 161A Perlembagaan Persekutuan.

Tuan Yang di-Pertua, pindaan Fasal (2) Perkara 1 Perlembagaan Persekutuan
semasa Malaysia ditubuh pada 6 September 1963, Fasal (2) Perkara 1 Perlembagaan
Persekutuan bagi negeri-negeri Persekutuan adalah seperti berikut. Dalam bahasa
Inggeris dengan izin, Tuan Yang di-Pertua.

The name, states and territories of the Federation.

(1) The Federation shall be known, in Malay and in English, by
the name Malaysia.

(2) The States of the Federation shall be;

(a) The State of Malaya, namely, Johore, Kedah,
Kelantan, Malacca, Negeri Sembilan, Pahang,
Penang, Perak, Perlis, Selangor and Terengganu;

(b) Borneo States, namely, Sabah and Sarawak; and
(c) The State of Singapore.

Walau bagaimanapun pada tahun 1976, peruntukan ini telah dipinda melalui Akta
Perlembagaan (Pindaan) 1976 ataupun [Akta A354] bagi menyatakan satu persatu semua
negeri anggota Persekutuan mengikut susunan abjad berkuat kuasa pada 27 Ogos 1976.

Pindaan kemudian dicadang pada tahun 2019 melalui Rang Undang-undang
Perlembagaan (Pindaan) 2019 ataupun DR.7/2019 supaya diperuntukkan semula
peruntukan yang sama sebagaimana yang dalam tahun 1963 dengan ubahsuaian yang
perlu selaras Singapura keluar dari Malaysia dan mengeluarkan penggunaan perkataan
‘Negeri-negeri Melayu’ dan ‘Negeri-negeri Borneo’ dan Rang Undang-undang
Perlembagaan (Pindaan) 2019 ataupun DR.7/2019 itu kemudiannya dibentang untuk
dibaca kali kedua pada 9 April 2019 dengan cadangan pindaan dalam Jawatankuasa
untuk memasukkan perkataan ‘Negeri-negeri Melayu dan Negeri-negeri Borneo’, selaras
dengan tuntutan Ahli Dewan Rakyat pada ketika itu.

Walau bagaimanapun, Rang Undang-undang Perlembagaan (Pindaan) 2019,
DR.7/2019 tersebut gagal mendapat sokongan majoriti dua pertiga Ahli Dewan Rakyat
semasa dibentang pada bacaan kali kedua. Selaras dengan semangat dan hasrat
Perjanjian Malaysia 1963, serta aspirasi dan harapan Kerajaan Negeri Sarawak dan
Sabah, Majlis Khas Mengenai Perjanjian Malaysia 1963 sekali lagi dimohon untuk
mempertimbangkan pindaan kepada Fasal (2) Perkara 1 Perlembagaan Persekutuan
berserta pindaan kepada tafsiran ‘the Federation’ di bawah Fasal (2) Perkara 160
Perlembagaan Persekutuan.

Tuan Yang di-Pertua, pindaan kepada tafsiran ‘the Federation’ di bawah Fasal (2)
Perkara 160 Perlembagaan Persekutuan, dalam Mesyuarat Jawatankuasa Kerja Rakan
Sekutu Bil. 1/2021 pada 8 Mac 2021, Kerajaan Negeri Sarawak telah membentangkan
cadangan pindaan kepada tafsiran ‘the Federation’ di bawah Fasal (2) Perkara 160
Perlembagaan Persekutuan seperti berikut. Dengan izin;

““The Federation’ means the Federation established under Malaysia Agreement
sign on the 9' July 1963...”

Setelah kajian yang terperinci dibuat dan rundingan bersama Jabatan Peguam
Negeri Sabah, Jabatan Peguam Besar Negeri Sarawak diadakan pindaan takrif ‘the
Federation’ yang berikut telah dipersetujui.

“ ‘the Federation’ means the Federation that was first established
under the Federation of Malaya Agreement 1957 and further pursuant to
an Agreement concluded on the ninth day of July, nineteen hundred and
sixty-three between the United Kingdom of Great Britain and Northern
Ireland, the Federation of Malaya, North Borneo, Sarawak and Singapore,
the Federation is called Malaysia with the Colonies of North Borneo and
