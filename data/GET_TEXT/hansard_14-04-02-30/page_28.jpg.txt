18 DR.14.12.2021

Datuk Aaron Ago Dagang: Terima kasih Tuan Yang di-Pertua. Terima kasih
Yang Berhormat. Memanglah, itulah kehendak kita untuk ia tidak ditangguhkan lagi.
Dalam hal ini, penyediaan kos untuk projek ini apabila kesemua keperluan untuk skop
rumah penyakit berjangkit disiapkan — Dalam perancangan kita, ini akan siap dan tender
akan dibuat pada next year, dalam quarter keempat.

Ini kerana, kalau kita melihat, bukan sahaja Klinik Kesihatan Penampang ini yang
delayed. Ini kerana, apabila kita mendapati kebanyakan Klinik-klinik kita di luar bandar
terutamanya, apabila kita dilanda dengan COVID-19 ini kita amat— Kita ada masalah untuk
berhubung. Kita ingin masukkan beberapa dan yang penting itulah — bukan sahaja di
klinik, malah di hospital pun kadang-kadang kita tidak ada laluan untuk penyakit berjangkit
ini.

Ruang untuk rawatan. Macam-macam, reka bentuk perlu diubah untuk kita
mengambil kira dan menambahkan keperluan-keperluan ini. Penting adalah sistem
Teleprimary Care seperti yang saya katakan tadi. Juga, bermacam-macam CCTV yang
dapat digunakan oleh kita untuk berhubung secara virtual.

Sebagai contoh Yang Berhormat, di Sarawak pun, sebab saya selalu pergi ke
sana, beberapa buah klinik jenis 4, 5 dan sebagainya perlu untuk ditambahkan keperluan-
keperluan ini. Semua klinik ini pun kita tangguh-tangguhkan sedikit. Diharapkan, apabila
ia selesai dengan reka bentuk yang baharu dan kos yang baharu, ia dapat dilaksanakan
dengan secepat mungkin.

Datuk Ignatius Darell Leiking [Penampang]: Terima kasih, Tuan Yang di-
Pertua, just satu soalan sahaja, Yang Berhormat Timbalan Menteri. Oleh sebab, we are
moving to an endemic stage dengan COVID-19 ini, adakah keperluan untuk COVID-19
ataupun peralatan COVID-19 masih perlu dalam reka bentuk ini? Terima kasih.

Timbalan Yang di-Pertua [Dato' Mohd Rashid Hasnon]: Ini sudah soalan
tambahan.

Datuk Aaron Ago Dagang: Ini bukan untuk COVID-19 sahaja. Penyakit
berjangkit ada banyak dan kita bersedia untuk masa hadapan. Bukan sahaja untuk
COVID-19. Okeylah, kalau kita masuk ke endemic stage dengan COVID-19, masihlah.
Akan tetapi, keperluan-keperluan ini amat perlu dan bukan untuk COVID-19 sahaja.
Banyak lagi penyakit yang lain. Kita perlukan untuk dirawat dalam keadaan yang selesa
dan cepat. Terima kasih.

Datuk Wilson Ugak Anak Kumbong [Hulu Rajang]: Hulu Rajang...

Timbalan Yang di-Pertua [Dato' Mohd Rashid Hasnon]: Saya hendak
meneruskan kepada soalan— Seterusnya, kami sudah ada dua soalan tambahan. Saya
ingin menjemput Yang Berhormat Pengerang.

7. Dato’ Sri Azalina Othman Said [Pengerang] minta Menteri Dalam Negeri
menyatakan perancangan kerajaan dalam usaha mengatasi cabaran perkembangan
kesihatan minda kanak-kanak di dalam tahanan.

Timbalan Menteri Dalam Negeri Il [Datuk Jonathan bin Yasin]: Terima kasih
Tuan Yang di-Pertua. Untuk makluman Ahli-ahli Yang Berhormat, Kementerian Dalam
Negeri melalui Jabatan Imigresen Malaysia komited dalam memastikan kebajikan dan
keselamatan semua tahanan di depot imigresen, termasuklah kanak-kanak. Sehingga 11
Oktober 2021, terdapat seramai 1,475 orang ataupun sebanyak 7.5 peratus tahanan
kanak-kanak daripada keseluruhan jumlah 19,732 orang tahanan di semua depot
imigresen dan depot imigresen sementara di seluruh negara.

Antara langkah yang diambil kerajaan dalam menangani isu ini termasuk cabaran
perkembangan kesihatan minda kanak-kanak dalam tahanan imigresen adalah melalui
pelaksanaan projek rintis Alternative to Detention (ATD) bagi kanak-kanak tanpa penjaga
dan terpisah yang diterajui oleh Kementerian Pembangunan Wanita, Keluarga dan
Masyarakat.
