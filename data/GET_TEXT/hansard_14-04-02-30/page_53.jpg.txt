DR.14.12.2021 43

Tuan Yang di-Pertua, semangat dalam memastikan hak dan keistimewaan
Sarawak dan Sabah dalam konteks Perjanjian Malaysia 1963 (MA63) diharap dapat
dihormati dan difahami oleh seluruh rakyat Malaysia. Melihat kepada perkara ini, ia turut
melibatkan pindaan Fasal (6) Perkara 161A untuk memperuntukkan bahawa berhubung
dengan Sarawak, ras yang dikira sebagai ras asli bagi Sarawak adalah seperti yang
diperuntukkan dalam undang-undang negeri. la dapat dikaitkan dengan perkahwinan
antara ras Sarawak dan bukan ras Sarawak. Status bumiputera Sarawak haruslah
dikekalkan tanpa menidakkan hak dan keistimewaan serta waris.

Pindaan Artikel 160(7) kepada maksud “native” perlu dipadamkan dan digantikan
dengan pindaan yang baharu ini dalam memastikan semua etnik dan bangsa di Sarawak
dimasukkan dalam definisi. Ini kerana kita lihat etnik-etnik di Sarawak adalah pelbagai
yang mana kebanyakannya daripada mereka yang tidak dimasukkan dalam _takrif
tersebut.

Tuan Yang di-Pertua, saya bersama pemimpin Gabungan Parti Sarawak akan
terus memperjuangkan hak-hak Sarawak yang termaktub dalam Perjanjian Malaysia
1963. la adalah asas utama dalam penubuhan Malaysia. Saya sangat berharap, Tuan
Yang di-Pertua, agar kerjasama erat antara Kerajaan Persekutuan dengan kerajaan
negeri dapat diteruskan bagi membangunkan Sarawak Bumi Kenyalang menjadi sebuah
negeri maju menjelang tahun 2030.

Justeru, berdiri teguh saya di belakang kepimpinan Sarawak di bawah Yang Amat
Berhormat Ketua Menteri Sarawak, Tan Sri Datuk Patinggi Dr. Abang Haji Abdul Rahman
Zohari bin Tun Datuk Abang Haji Openg untuk terus menyuarakan perkara ini sehinggalah
status Sarawak sebagai rakan kongsi dalam Malaysia dilaksanakan seperti yang
termaktub dalam perjanjian MA63.

Tuan Yang di-Pertua, bagi saya peluang sedikit...
Dato’ Sri Azalina Othman Said: Tidak boleh, Yang Berhormat.

Dato Sri Hajah Rohani binti Abdul Karim [Batang Lupar]: Sedikit, sedikit. Ini
sangat penting.

Dato’ Sri Azalina Othman Said: Yang Berhormat. Yang Berhormat.
Datuk Rozman bin Isli [Labuan]: Yang Berhormat Batang Lupar...

Dato Sri Hajah Rohani binti Abdul Karim [Batang Lupar]: Tuan Yang di-
Pertua, saya hendak berpantun sahaja.

Dato’ Sri Azalina Othman Said: Okey. Tiga puluh saat.
Dato Sri Hajah Rohani binti Abdul Karim [Batang Lupar]: Sekejap.

Nyiur gading puncak mahligai,
Sayang ketupat berisi inti,

Hancur badan tulang berkecai,
Belum dapat belum berhenti.

Inilah ikrar Almarhum Tok Nan yang kami pegang sehingga ke hari ini.
Tuan Yang di-Pertua, Batang Lupar mohon menyokong.

Dato’ Sri Azalina Othman Said: Terima kasih, Yang Berhormat Batang Lupar.
Saya pun minta maaflah ya, sebab Menteri hendak gulung pada jam 4.

Ahli-ahli Yang Berhormat, memandangkan sekarang jam menunjukkan lebih
daripada pukul 1 tengah hari, saya menangguhkan mesyuarat sekarang dan akan
bersambung semula pada jam 2.30 petang dengan dimulakan oleh Yang Berhormat
Semporna. Terima kasih.

[Mesyuarat ditempohkan pada pukul 1.04 petang]
