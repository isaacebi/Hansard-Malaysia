4 DR.14.12.2021

sementara, as far as ternakan bekalan ayam tempatan is concerned. Jadi pihak industri
dengan kerjasama MAFI dan sebagainya membuat libat urus dan assurance daripada
mereka bahawa masalah ini adalah masalah sementara dan pengimportan yang dibuat
oleh kerajaan sebagai langkah intervensi merupakan satu langkah sementara. la akan
diberhentikan sebaik sahaja pengeluaran stabil. Terima kasih.

Tuan Pengerusi [Dato’ Mohd Rashid Hasnon]: Terima kasih, Yang Berhormat
Menteri. Pertanyaan-pertanyaan Menteri seterusnya saya menjemput Tuan Cha Kee Chin
(Rasah).

2. Tuan Cha Kee Chin [Rasah] minta Perdana Menteri menyatakan apakah
justifikasi atau bagaimanakah pengiraan yang mengesahkan pencapaian 90 peratus yang
dianggap terlalu tinggi, dalam pentadbiran 100 hari YAB Perdana Menteri sambil
mengumumkan kementerian yang memperolehi markah tertinggi dan markah terendah.
Apakah rancangan seterusnya untuk menambah baik apa-apa kelemahan yang sedia
ada.

Menteri di Jabatan Perdana Menteri (Tugas-tugas Khas) [Datuk Dr. Haji Abd.
Latiff bin Ahmad]: Terima kasih, Tuan Yang di-Pertua. Terima kasih, Yang Berhormat
Rasah.

Tari bukan sebarang tari,
Tari direka hendak hilangkan resah,
Mari bukan sebarang mari,
Mari hendak jawab soalan Yang Berhormat Rasah.

[Tepuk]

Tuan Yang di-Pertua, tujuan utama pelaksanaan Aspirasi Keluarga Malaysia
(AKM) atau dahulunya dikenali sebagai Petunjuk Prestasi Utama (key performance
indicator) dengan izin, adalah bagi memastikan setiap kementerian mempunyai hala tuju
dan perancangan yang jelas daripada segi jangka pendek, sederhana dan panjang.

Pelaksanaan Aspirasi Keluarga Malaysia 100 hari ini juga bertujuan untuk
memastikan setiap anggota Jemaah Menteri dan juga kementerian bekerja keras dalam
tempoh 100 hari setelah dilantik atau dilantik semula menganggotai Kabinet. Penilaian
prestasi Ahli Jemaah Menteri ataupun kementerian adalah dinilai berdasarkan kepada
pencapaian terhadap sasaran-saran yang telah ditetapkan oleh Ahli Jemaah Menteri dan
kementerian masing-masing.

#1020

Dalam hal ini, penilaian telah diukur berdasarkan kepada perkhidmatan teras
kementerian sebanyak 50 peratus, penilaian prestasi Yang Berhormat Menteri yang
membawa wajaran, 25 peratus. Maknanya 75 peratus empirikal dan kuantitatif sementara
25 peratus adalah persepsi awam terhadap Yang Berhormat Menteri dan kementerian
yang turut membawa wajaran sebanyak 25 peratus.

Bagi memberi ruang kepada rakyat, MAMPU telah mengadakan tinjauan soal
selidik mulai 1 November hingga 15 November 2021 dan dalam tempoh tersebut, seramai
190,914 orang rakyat selaku responden telah mengambil bahagian. Selain itu, MAMPU
juga melaksanakan analisis sentimen melibatkan kesemua 31 orang Jemaah Menteri
mulai 1 September hingga 5 Disember 2021.

Yang Berhormat Rasah minta supaya dinyatakan markah tertinggi dan juga
markah terendah. Ini biarlah Tuan Yang di-Pertua, guru besar simpan. Tak perlu guru-
guru kecil dapat tahu. Dia pun baru sahaja jadi guru besar, jadi bagi peluang kepada dia.
Terima kasih.

Timbalan Yang di-Pertua [Dato’ Mohd Rashid Hasnon]: Sila soalan tambahan
yang pertama, Yang Berhormat Rasah.
