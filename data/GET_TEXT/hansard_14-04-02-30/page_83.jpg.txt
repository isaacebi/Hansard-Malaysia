DR.14.12.2021 73

ataupun perlu kita laksanakan oleh sebab ini juga tanggungjawab. Ini adalah tugas kita di
dalam Dewan yang mulia ini.

Saya kagum dengar dengan apa yang telah diperkatakan dengan rakan-rakan
lain yang mengatakan bahawa ini is one of the way forward untuk negara kita lebih-lebih
lagi sebab ia melibatkan MA63 sebab kita tahu apabila negara kita ditubuhkan dalam
tahun 1963, pokoknya ialah untuk kita membangunkan negara kita ini sama rata supaya
kita tidak akan mengatakan ini Sabah, ini Sarawak, ini Semenanjung Malaysia. Ini tujuan
dia, kita buat ini dahulu.

01640

Saya percaya dan saya kagum dengan pemimpin-pemimpin kita yang dahulu
serta saya hormati apa yang kita sebutkan dalam Dewan ini yang mengatakan bahawa
apa yang dibuat oleh pemimpin-pemimpin lampau kita satu ketika dahulu perlu kita
perjuangkan dan perlu kita teruskan. Kita lupakan sahaja apa yang telah berlaku dalam
tahun 1974kah, 1976kah. Ini sudah kebelakangan. Apa yang penting ialah untuk kita look
forward. We have to move forward for this country and for all the communities. Ini kerana,
kita tahu Sabah Sarawak seperti juga yang selalu dibahaskan dalam Dewan yang mulia
ini mengatakan bahawa kita di Sarawak, kita di Sabah memang kita semua — kita dalam
Dewan ini tahu semua bahawa memerlukan pembangunan, memerlukan sentuhan-
sentuhan ekonomi ini supaya kita tidak akan kata, “Okey, kita ini bangsa ini atau bangsa
itu, tetapi kita akan kata, we are all Malaysian ini’.

Saya juga kagum dengan apa yang pihak-pihak Menteri kata bahawa berkenaan
dengan ras ini. Ini kerana, kita di Sarawak saya Orang Ulu. Akan tetapi, dalam Orang Ulu
ini Penan pun ada, Kayan pun ada, Lun Bawang pun ada, Pesayak pun ada. Kalau kita
hapuskan ini ataupun if we leave all this to the jurisdiction of the State Assembly, saya
percaya — tahniah kepada Yang Berhormat Menteri dan Yang Amat Berhormat Perdana
Menteri kerana telah mengatakan bahawa perkara-perkara ini akan diambil alih ataupun
akan ditentukan oleh Dewan — the State Legislative Assembly.

Ini kerana, saya percaya dalam tafsiran ini yang kita ada pada hari ini, ada suku-
suku kaum yang tertinggal ini. Seperti Sa'ban, seperti Berawan. Jadi, saya pernah
bangkitkan ini dalam Dewan ini satu ketika dahulu dan jawapan yang saya dapati pada
masa itu mengatakan bahawa ini balik dengan State Legislative Assembly. Jadi, moga-
moga kaum-kaum yang kecil ini akan dipertimbangkan dan akan diambil berat sebagai
natives of Sarawak ataupun natives of Sabah sebab kita tahu ini adalah untuk kebaikan
kita bersama.

Dengan itu Tuan Yang di-Pertua, saya menyokong penuh rang undang-undang
yang dibentangkan pada hari ini. Sekian, terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Baram. Seterusnya, saya menjemput Yang Berhormat Pulai.

4.43 ptg.

Datuk Seri Haji Salahuddin bin Ayub [Pulai]: Bismillahi Rahmani Rahim. Tuan
Yang di-Pertua, Saya berbangga pada petang ini menjadi sebahagian daripada rakan-
rakan Ahli Parlimen membahaskan pindaan undang-undang ini yang merupakan sejarah
dirakamkan demi rakan-rakan kita di Sabah dan Sarawak yang kembali menjadi equal
partner, dengan izin ataupun disebut smart partnership ataupun apa sahaja. Kita telah
membuktikan bahawa tanpa dendam, tanpa kita menyimpan hasrat untuk kepentingan
politik yang melampau, kita tampil untuk menyokong pindaan ini.

Saya masih ingat lagi waktu Yang Berhormat Permatang Pauh — sekarang Port
Dickson. Tidak silap saya dalam ucapan membahas Titah Diraja tahun 2009, beliau telah
membawa isu supaya disambut Hari Merdeka 16 September dan a/hamdulillah atas usul
itu Yang Amat Berhormat Perdana Menteri Malaysia pada waktu itu pada 19 Oktober 2009
iaitu Yang Berhormat Pekan telah mengisytiharkan pada 16 September tahun hadapan
iaitu 2010 adalah hari cuti unum bagi negara Malaysia.
