54 DR.14.12.2021

Juga, saya telah meneliti Hansard, terdapat lebih kurang 17 perkataan Sabah
disebut, 16 perkataan Sarawak disebut pada 12 hari bulan. Pada 13 hari bulan, 36
perkataan Sabah, 57 perkataan Sarawak, tidak satu pun yang ada menyebut berkenaan
tentang equal partners. Apa yang disebut oleh Yang Berhormat Tuan Lim Kit Siang ketika
itu adalah fundamental of liberties. Tidak pun menyentuh perkataan Artikel 1(2).

Maka, saya merasakan pada tahun itu mungkin ketaksuban Ahli-ahli Parlimen
untuk menegakkan parti ketika itu adalah sangat kuat. Juga, kesedaran ilmu dan juga
pendidikan yang telah diberikan oleh sistem di dalam Persekutuan Malaysia ini
menyebabkan rakyat mula sedar bahawa hak-hak yang terhakis yang pernah disebut oleh
pemimpin kami Tok Nan bahawa kita perlu menuntut semula dan juga kita bukan ingin
merombak MA63 tersebut.

Juga dengan ini saya sebagai wakil muda daripada GPS, sekiranya pihak
daripada Pakatan Harapan merasakan pindaan Perlembagaan pada tahun 2019 adalah
merupakan pindaan yang terbaik, tetapi kami bukannya menolak, hanya berkecuali
memandangkan kami ingin mendapatkan pindaan yang lebih baik daripada tahun 2019.
Saya ingin memohon maaf, tetapi kita gunakan hari ini supaya untuk kita memberi
sokongan dua pertiga kepada pindaan Perlembagaan.

Seterusnya pindaan ini akan membuka ruang kepada Sabah dan Sarawak untuk
menuntut hak-hak yang terhakis selama ini. Kita sering bercakap, Yang Berhormat
Kinabatangan berkenaan tentang pembangunan. Saya setuju, kita perlukan satu proses
yang baik. Satu proses yang baharu untuk memberikan kesenangan kepada rakyat di
Sabah dan juga di Sarawak.

Juga selain daripada itu, saya ingin menyatakan bahawa pindaan berkenaan
tentang Perkara 160 yang meletakkan Hari Malaysia diiktiraf pada 16 September 1963,
saya merasakan itu adalah merupakan satu pindaan yang baik dan juga perlu dihargai.
Juga, saya bersetuju kalau kerajaan mengelola ataupun meraikan Hari Malaysia,
janganiah hanya meletak Hari Malaysia tersebut hanya khusus kepada Sabah dan
Sarawak. Saya harap perayaan seperti sambutan Hari Malaysia dapat disambut bersama.

Selain daripada itu, saya pernah menyatakan kepada Tuan Yang di-Pertua,
sekiranya kita ingin memahami lebih details dengan izin, berkenaan tentang MA63 ini,
alangkah baik jika kerajaan dapat menerbitkan naskhah-naskhah berkaitan ataupun
dokumen-dokumen berkaitan tentang MA63 ini dan diletak di atas setiap meja Ahli
Parlimen dan juga kita dapat mempromosikan dokumen-dokumen bersejarah ini supaya
kita dapat berbincang dalam suasana yang lebih intelektual dan juga dalam suasana yang
lebih baik.

Dengan ini Tuan Yang di-Pertua, saya menyokong. Juga, saya berharap agar
pindaan ini akan memberikan kebaikan dan juga bapa-bapa perjuangan ataupun bapa-
bapa mewujudkan Malaysia ini dapat tenang di atas sana. Sekian, terima kasih.

Tuan Yang di-Pertua: Terima kasih Yang Berhormat Sibuti. Yang Berhormat
Tuaran, silakan.

01520

3.20 ptg.

Datuk Seri Panglima Wilfred Madius Tangau [Tuaran]: Terima kasih Tuan
Yang di-Pertua. Tuaran bangun untuk menyokong Rang Undang-undang Perlembagaan
Persekutuan (Pindaan) 2021 iaitu melibatkan Artikel 1(2), Artikel 116(2) dan Artikel
161A(7).

Langkah ini tentunya akan memperkukuhkan lagi kesatuan serta perpaduan
negara kita Malaysia. Kenapa? Sebab setiap kali perakuan-perakuan dalam Perjanjian
Pembentukan Malaysia 1963 dilaksanakan dan setiap kali sejarah pembentukan Malaysia
itu diberi pengiktirafan dan penghormatan, rasa kekitaan rakyat Malaysia bertambah.

Dengan lulusnya pindaan ini, maka  akhirnya Malaysia mempunyai
commencement date ataupun hari jadi secara perundangan dan bukan setakat
