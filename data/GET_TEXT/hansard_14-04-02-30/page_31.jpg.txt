DR.14.12.2021 21

kehidupan yang boleh diterima di bandar adalah sekitar RM2,700 untuk bujang dewasa,
RM4,500 untuk pasangan tanpa anak dan RM6,500 untuk pasangan dua orang anak.

Satu kajian tahun 2019 iaitu oleh Kumpulan Wang Simpanan Pekerja (EPF)
menganggarkan sebanyak RM2,490 untuk seorang bujang dewasa, RM4,420 untuk
pasangan tanpa anak, RM6,620 untuk pasangan dua anak manakala RM3,090 untuk
pasangan tua.

Saya bangkit isu ini sebab bila saya dengar jawapan Yang Berhormat Timbalan
Menteri ini merupakan kajian yang telah dibuat pada tahun 2016 tetapi sekarang kita akhir
Disember 2021. Ini bermaksud bahawa kita ketinggalan dan kita memang takut bahawa
kalau kita meningkatkan gaji minimum, maka ini akan ada impact kepada perusahaan-
perusahaan dan sebagainya.

Saya memang terima pandangan itu. Oleh sebab itu jawapan nombor dua atau
soalan nombor dua ialah apakah cadangan kerajaan untuk menolong SMEs ini yang
mungkin akan menerima cabaran yang besar. Soalan saya Yang Berhormat Timbalan
Menteri, adakah kerajaan telah menengok, meneliti pandangan yang telah dikemukakan
pada tahun 2016 oleh Bank Negara Malaysia termasuk KWSP dan juga cara untuk
menolong pekerja di Malaysia dan juga orang yang tidak ada kerja di Malaysia yang
banyak unemployment.

Begitu juga saya minta apakah pandangan kerajaan untuk menolong SMEs yang
mungkin akan mengalami dan menghadapi masalah tidak boleh membayar gaji minimum
ini. Oleh sebab dalam negara-negara lain ada cara dia, ada fund dia, ada dana dia untuk
tolong mereka. Minta pandangan Yang Berhormat Menteri. Terima kasih.

Datuk Haji Awang bin Hashim: Terima kasih. Saya bersetuju dengan
pandangan Yang Berhormat daripada Klang berkenaan dengan kajian yang dibuat oleh
Bank Negara pada tahun 2016. Sekarang tahun 2021, sudah lima tahun perkara ini
berlaku dan kajian-kajian ini belum lagi sehingga kini mencapai satu tahap yang
berdasarkan kajian, ialah kajian.

Jadi, kajian tahun 2016 dan pada tahun 2020 kita menghadapi pandemik. Semasa
kajian ini dibuat pandemik tidak ada. Kita tidak pernah fikir bahawa kajian ini, kita akan
menghadapi pandemik COVID-19, tiba-tiba kita menghadapi pandemik COVID-19. Jadi,
perkara-perkara begini telah membantutkan kajian tersebut.

Mungkin kajian ini dibuat untuk diangkat naik kepada Kabinet untuk dilaksanakan.
Ini kita kena pastikan. Walaupun kajian-kajian dibuat, kalau tidak diangkat naik ke
peringkat yang bagi buat keputusan, jadi boleh kita ambil sebagai satu indicator, kajian ini
sebagai satu benchmark ataupun tanda aras kita bagi kita mencapai dalam masa
beberapa tahun. Ini yang pertama.

Keduanya saya hendak melihat apabila kita tidak mencapai berdasarkan apa
yang dibangkitkan oleh Yang Berhormat Klang ini, kita ada beberapa approaches bagi
membantu SME iaitu dalam program ketika kita menghadapi pandemik COVID-19 ini
program seperti PENJANA dan PEMULIH, kerajaan juga mengambil keputusan
membantu majikan-majikan SME dan juga kita memberi insentif kepada pekerja termasuk
dalam program Malaysianisation yang mana sekiranya mereka gaji RM2,000 pada ketika
ini, kerajaan akan menambah lagi elaun kepada mereka sebanyak RM500 menjadi
RM2,500.

Begitu juga kepada majikan-majikan, mereka boleh membuat tuntutan kepada
kerajaan melalui agensi kementerian iaitu PERKESO sekiranya mereka tidak mampu
untuk membayar gaji, jadi shortfall di antara gaji yang mereka bayar diberi insentif supaya
majikan juga tidak mengeluarkan perbelanjaan yang tinggi ketika mereka menghadapi
pandemik COVID-19 yang mana production mereka, produk mereka akan berkurangan.

Begitu juga pekerja tidak mendapat kekurangan gaji ataupun kehilangan gaji
seterusnya apabila kita menghadapi pandemik COVID-19 ini. Jadi, kerajaan secara
menyeluruh melihat semua sudut termasuk mereka B40 ke atas ataupun mereka M40,
B40 dan juga mereka termasuk majikan-majikan yang terlibat dalam pembangunan
ekonomi cycle negara. Jadi, sekian terima kasih.
