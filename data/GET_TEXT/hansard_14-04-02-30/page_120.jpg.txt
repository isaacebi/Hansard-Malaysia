110 DR.14.12.2021

Manakala seksyen 8 akta yang sama terpakai kepada syarikat dan badan orang
di mana status pemastautin mereka ditentukan oleh tempat pengurusan dan kawalan atau
management and control dilaksanakan. Jika ia tidak dilaksanakan di Malaysia, ia adalah
pemastautin Malaysia.

Masalah di hadapan kita ialah individu atau syarikat atau badan orang yang
bermastautin di salah satu negara juga mungkin menjadi pemastautin negara lain untuk
tujuan perjanjian cukai dua kali atau double taxation agreement. Oleh itu, double taxation
agreement yang ditandatangani dengan negara lain secara amnya mengandungi ujian
pemutus ikatan atau tiebreaker untuk menentukan pemastautin semata-mata di salah satu
negara bagi mengelakkan pendapatan yang sama dikenakan cukai dua kali.

Sekiranya tempoh konflik antara Akta Cukai Pendapatan dan double taxation
agreement, yang keduanya akan diguna pakai. Oleh itu, cadangan cukai ke atas
pendapatan pemastautin yang diperoleh di luar negara dan diterima di Malaysia adalah
bercanggah dengan double taxation agreement yang hanya membenarkan cukai
dikenakan cukai sekali atas pendapatan yang sama. Saya ingin Yang Berhormat Menteri
menjelaskan kedudukan double taxation agreement ini bagi mengelakkan pertikaian
apabila cadangan cukai ke atas pendapatan diterima di Malaysia dilaksanakan.

Kedua adalah pelepasan rawatan mental. Perbelanjaan rawatan mental
dibenarkan di bawah pelepasan untuk perbelanjaan rawatan perubatan berkuat kuasa dari
tahun taksiran 2022. Walau bagaimanapun, ramai yang mengalami masalah mental sejak
tahun 2020 dan sedang mendapat rawatan. Oleh itu, adalah baik sekiranya tahun taksiran
berkuat kuasa boleh dibawa ke hadapan ke tahun 2021.

Ketiga adalah dokumentasi harga pemindahan atau _ transfer pricing
documentation. Seksyen 113B Akta Cukai Pendapatan menghendaki dokumentasi harga
pindahan disediakan dalam tempoh 14 hari atas permintaan LHDN. Keperluan ini akan
digunakan untuk kes audit pindahan harga yang telah bermula pada atau selepas 1
Januari 2021. Keperluan ini sangat membebankan SME dengan izin, terutamanya
semasa tempoh pandemik COVID-19.

Bayaran yang dikenakan oleh perunding cukai untuk menyediakan dokumentasi
tersebut adalah minimum RM20,000 setiap laporan walaupun terdapat hanya beberapa
transaksi dengan pihak berkaitan atau related party, dengan izin. Dokumentasi mesti
dikemaskinikan setiap tahun mengikut undang-undang. PKS merayu agar ambang
ditetapkan untuk mengecualikan PKS daripada keperluan untuk mematuhi peraturan ini.
Kalau tidak dapat dilakukan, maka sekurang-kurangnya membenarkan pembayar cukai
menuntut potongan cukai ke atas yuran yang ditanggung dalam penyediaan dan
pengemaskinian.

Seterusnya, di bawah seksyen 33 atau untuk menuntut potongan khas di bawah
cukai pendapatan, kaedah-kaedah yuran pemfailan di bawah cukai pendapatan. Ini
adalah untuk mengurangkan beban PKS dan untuk menggalakkan mereka mematuhi
keperluan dokumentasi harga pemindahan or transfer pricing documentation.

Terakhir, pendek sahaja. Ini adalah langkah kerja kutipan cukai. Cukai yang
terlebih bayar sepatutnya dipulangkan secara automatik selepas penyerahan penyata
cukai. Jika penyata cukai diisi dalam talian, bayaran balik dibuat dalam masa 30 hari
bekerja. Jika ia diisi secara manual, maka bayaran balik dibuat dalam masa 90 hari
bekerja. Walau bagaimanapun, ini tidak berlaku sejak tahun 2018 dan tahun 2019.

Setiap pembayar cukai pendapatan yang telah terlebih bayar dikehendaki menulis
untuk meminta penyata kedudukan cukai bagi memastikan jumlah bayaran balik yang
tepat selepas mengimbangi sebarang penalti cukai atau cukai tertunggak yang tidak
dimaklumkan oleh LHDN kepada pembayar cukai. Selepas itu, hanya pembayar cukai
atau ejen cukai beliau boleh menulis kepada LHDN untuk meminta bayaran balik cukai.
Masalahnya ialah LHDN tidak mengeluarkan penyata kedudukan cukai dengan segera
dan juga tidak membenarkan ejen cukai mengakses e-Lejar pembayar cukai. Justeru,
pembayaran balik cukai mungkin ditangguhkan bagi tempoh masa yang lama.
