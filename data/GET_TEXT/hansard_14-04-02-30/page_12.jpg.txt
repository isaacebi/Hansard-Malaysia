2 DR.14.12.2021

Dato’ Haji Mohd Fasiah bin Mohd Fakeh [Sabak Bernam]: Terima kasih, Tuan
Yang di-Pertua dan terima kasih kepada Yang Berhormat Menteri yang telah memberikan
jawapan sebentar tadi. Tahniah kerana berusaha untuk memasarkan hasil pertanian
terutama ayam.

Soalan tambahan saya, apakah kerajaan- ayam beku yang diimport ini halal dan
bermutu dan langkah kerajaan bagi memastikan penternak ayam tempatan tidak terjejas
dan setakat manakah bekalan ayam ini dapat menstabilkan harga runcit ayam di pasaran
kini yang mencecah sehingga RM10 lebih. Terima kasih.

Timbalan Yang di-Pertua [Dato' Mohd Rashid Hasnon]: Sila Yang Berhormat
Menteri, dua minit.

Datuk Seri Dr. Ronald Kiandee: Terima kasih Ahli Yang Berhormat. Secara
ringkasnya saya ingin katakan bahawa pengimportan ayam beku dari luar negara ini
adalah selamat dan halal. la dibuat melalui Jawatankuasa Pengiktirafan Rumah Sembelih
Bagi Pemprosesan Luar Negara yang dianggotai oleh Jabatan Perkhidmatan Veterinar
(DVS) dan juga JAKIM. Jawatankuasa ini adalah merupakan jawatankuasa yang
membuat pengiktirafan.

Untuk makluman Yang Berhormat, pada ketika ini sembilan buah loji di Thailand
dan dua buah loji di China diiktiraf oleh Jawatankuasa Pengiktirafan Rumah Sembelih
Bagi Loji Pemprosesan Luar Negara. Jadi ia bukan kali pertama, pada ketika ini kita
mengimport ayam keratan daripada sembilan loji Thailand dan dua buah loji daripada
negara China. la dipantau oleh jawatankuasa dan pengiktirafan dibuat melalui
jawatankuasa ini.

Tentu sekali pengimportan ayam sejuk beku ini merupakan satu langkah
sementara dan kementerian dan kerajaan akan terus memantau bekalan ayam di pasaran
tempatan sebaik sahaja ia stabil dan pulih, pengimportan langkah intervensi sementara
ini akan diberhentikan.

01010

Jadi, ia dibuat semata-mata untuk menampung kekurangan bekalan ayam yang
sedang berlaku di negara kita. Terima kasih.

Timbalan Yang di-Pertua [Dato' Mohd Rashid Hasnon]: Terima kasih, Yang
Berhormat Menteri. Soalan tambahan kedua saya jemput Yang Berhormat Sungai Petani.

Dato’ Johari bin Abdul [Sungai Petani]: Terima kasih, Tuan Yang di-Pertua.
Saya ingin bertanya Yang Berhormat Menteri, masalah ayam ini bukanlah masalah
semalam. la masalah bertahun-tahun lamanya. Setiap kali kita ada perayaan, setiap kali
kita ada masalah iaitu harga ayam akan naik melambung.

Saya ingin bertanya Yang Berhormat Menteri, adakah Yang Berhormat Menteri
sedar bahawa masalah harga ayam ini naik apabila dedak atau makanan ayam ini naik.
Jadi kita ada banyak institusi yang terlibat dalam mengkaji bahan-bahan yang boleh
digunakan untuk buat dedak ini seperti MARDI dan lain-lain. Adakah kerajaan mempunyai
rancangan untuk memastikan bahawa kita keluar sendiri dedak kita. Macam di Kedah
dahulu kita bakar jerami, kita bakar padi yang tidak — macam-macam sedangkan ia boleh
di-convert-kan menjadi dedak.

Adakah Yang Berhormat Menteri mempunyai program yang khusus yang jelas
supaya masalah dedak ini diselesaikan dahulu. Once kita selesaikan masalah dedak ini
saya yakin Tuan Yang di-Pertua, masalah harga ayam ini dapat kita kurangkan kalaupun
sejak kita selesaikan. Terima kasih.

Tuan Pengerusi [Dato' Mohd Rashid Hasnon]: Terima kasih Yang Berhormat
Sungai Petani. Sila Yang Berhormat Menteri, dua minit 30 saat.

Datuk Seri Dr. Ronald Kiandee: Ya, memang betul kos pengeluaran ayam di
ladang sebahagian besar dipengaruhi oleh harga makanan. Antara komponen yang
mempengaruhi harga kos pengeluaran industri ternakan ayam ini— anak ayam lebih
kurang 23 peratus kosnya, makanan ayam 73 peratus, utiliti 2 peratus, vaksin dan ubat 1
peratus dan upah pekerja 1 peratus.
