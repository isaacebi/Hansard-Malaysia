34 DR.14.12.2021

Cadangan pindaan tersebut telah dibincangkan semasa Mesyuarat
Jawatankuasa Khas Bil.2 2021, pada 24 September 2021 dan telah disetujui untuk
memperuntukkan bahawa perenggan (a) Fasal 1, Perkara 161A, Perlembagaan
Persekutuan berhubung dengan Sarawak ras yang dikira sebagai ras asli negeri Sarawak
adalah seperti yang diperuntukkan dalam undang-undang negeri (the State laws) dengan
izin Tuan Yang di-Pertua. Dengan senarai ras asli di bawah Fasal 7 Perkara 161A
Perlembagaan Persekutuan adalah dipotong.

Cadangan pindaan kepada Perenggan (a), Fasal 6, Perkara 161A, Perlembagaan
Persekutuan ini dibuat berdasarkan pengesahan dan maklum balas daripada Jabatan
Peguam Negeri Sarawak. Melalui surat bertarikh 1 Oktober 2021, justifikasi pindaan
perenggan (a) Fasal 6 dan Fasal 7, Perkara 161A adalah seperti berikut;

(i) perenggan (a) Fasal 6 Perkara 161A memberi maksud kepada
perkataan ‘anak negeri’ di bawah Perkara 161A yang
melibatkan kedudukan istimewa anak negeri di Sarawak;

(ii) Fasal 7 Perkara 161A menyenaraikan ras yang dikira sebagai
ras asli negeri Sarawak bagi maksud takrif anak negeri dalam
Fasal 6;

(iii) nama ras-ras asli yang disenaraikan di dalam Fasal 7 adalah

nama yang telah diberi oleh Raja dan pentadbiran koloni pada
ras-ras asli tersebut dan ia adalah sama seperti yang
disenaraikan di dalam jadual /nterpretation Ordinant 1958,
Chapter 61, Sarawak.

(iv) semenjak Hari Malaysia, nama-nama ras asli tersebut telah
berubah contohnya ‘Dayak Laut’ pada masa sekarang dikenali
sebagai Iban dan sesetengah kumpulan ras-ras asli seperti
‘Lun Bawang’ telah memutuskan bahawa mereka harus
dikenali sebagai nama ras mereka sendiri daripada menjadi
sebahagian daripada ras yang dikenali sebagai Murut;

(v) pindaan ini akan memastikan dan akan memberi kuasa
kepada undang-undang negeri untuk menentukan ras yang
akan ditakrifkan sebagai anak negeri Sarawak yang akan
tertakluk kepada Undang-undang Anak Negeri dan Adat yang
diluluskan oleh Dewan Undangan Negeri mengikut Butiran 13,
Senarai IIA, senarai tambahan kepada senarai negeri bagi
negeri Sabah dan Sarawak.

Tuan Yang di-Pertua, untuk makluman Dewan yang mulia ini, rang undang-
undang ini digubal berdasarkan keperluan seperti berikut;

Fasal 1 memperuntukkan tajuk ringkas yang dicadangkan kuasa Yang di-Pertuan
Agong untuk menetapkan tarikh permulaan kuat kuasa akta yang dicadangkan;

Fasal 2 bertujuan untuk menggantikan Fasal 2, Perkara 1 Perlembagaan
Persekutuan untuk menyatakan semua negeri yang membentuk Persekutuan dengan
mengembalikan dengan ubahsuaian kedudukan Fasal 2 Perkara 1 Perlembagaan
Persekutuan semasa pembentukan Malaysia pada tahun 1963, kecuali rujukan terhadap
Singapura;

Fasal 3 bertujuan untuk memasukkan takrif ‘Hari Malaysia’ untuk menggantikan
takrif ‘Persekutuan’ selaras dengan semangat Perjanjian Malaysia bertarikh 9 Julai 1963
dan menurut perjanjian berhubung dengan pemisahan Singapura dan Malaysia bagi
sebuah negara yang merdeka dan berdaulat bertarikh 7 Ogos 1965.

01220

Fasal 4 bertujuan untuk meminda Perkara 161A, Perlembagaan Persekutuan dan
subfasal 4(a) bertujuan untuk menggantikan perenggan (a), Fasal (6), Perkara 161A
Perlembagaan Persekutuan untuk memperuntukkan bahawa berhubung dengan
