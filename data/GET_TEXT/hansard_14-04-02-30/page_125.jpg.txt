DR.14.12.2021 115

kutipan cukai serta pentadbiran hasil negara bagi memastikan kutipan hasil yang lebih
efektif.

Tuan Yang di-Pertua, kita sedia maklum bahawa masih terdapat jurang kutipan
terhadap tax-to-GDP disebabkan oleh shadow economy atau pasaran gelap serta
segelintir masyarakat yang mengelak daripada membayar cukai. Ekonomi gelap berkait
dengan aktiviti ekonomi yang tidak sah di sisi undang-undang dan sering kali dikaitkan
dengan sindiket-sindiket tertentu termasuklah pengamalan rasuah dan salah laku.

la juga berkaitan dengan perniagaan yang bertujuan untuk mengelakkan
pembayaran cukai serta aktiviti pengubahan wang haram. Kita tidak boleh menganggap
shadow economy dalam negara ini isu yang kecil. Saiz ekonomi gelap ini sekitar 21
peratus kepada KDNK dengan nilaian mencecah RM300 bilion setahun. Jumlah ini sangat
significant merangkumi pelbagai bentuk jenayah terancang yang sukar untuk dikesan oleh
pihak berkuasa.

Oleh sebab itu, kita perlu ada satu pembangunan pentadbiran cukai yang benar-
benar efisien bagi menutup ruang pasaran gelap ini daripada terus berkembang dalam
negara. Selain penguatkuasaan yang telus bagi memerangi jenayah, aspek pentadbiran
cukai yang efektif juga dapat membantu mengurangkan risiko penglibatan negara dalam
pasaran gelap.

Dalam aspek pentadbiran cukai, saya ingin mengetahui setakat mana kerjasama
dilaksanakan dengan agensi-agensi di bawah Collection Intelligence Arrangement
melibatkan Lembaga Hasil Dalam Negeri, Jabatan Kastam Diraja Malaysia dan
Suruhanjaya Syarikat Malaysia. Tambahan lagi sejauh mana intervensi pasaran gelap
tembakau yang dibangkitkan dalam Belanjawan 2021 yang lalu berjaya mengurangkan
penglibatan negara dalam pasaran gelap berkenaan.

Tuan Yang di-Pertua, kita boleh mengambil contoh pengamalan negara luar bagi
memberikan input terhadap penggubalan Akta Tanggungjawab Fiskal yang dibentangkan
kelak. Namun, suka untuk saya maklumkan bahawa Kerajaan Negeri Kelantan telah
memberikan contoh yang baik dalam konteks pengurusan kewangan awam.
Kecemerlangan pengurusan kewangan ini adalah legasi yang telah dibangunkan oleh
Almarhum Tok Guru berasaskan prinsip membangun bersama Islam yang ditegakkan
sejak 1990 dan ia boleh dijadikan sebagai contoh di peringkat Persekutuan. Terima kasih
Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Seterusnya Yang
Berhormat Kubang Pasu.

7.38 mlm.

Dato’ Wira Haji Amiruddin bin Haji Hamzah [Kubang Pasu]: Terima kasih
Tuan Yang di-Pertua. Pertamanya yang ingin saya bangkitkan ialah mungkin penegasan
semula terhadap Akta Lembaga Hasil Dalam Negeri ini iaitu sementara kita
mengharapkan LHDN menjadi agensi yang dapat mengutip sebanyak mungkin cukai
daripada mereka yang sepatutnya membayar tetapi dalam masa yang sama kita kira
seharusnya tidak ada double standard di dalam perkara ini.

Saya ingin tegaskan di sini bahawa Rasulullah SAW pernah bersabda- [Membaca
sabda Rasulullah SAW] “Sesungguhnya pemimpin yang mengenakan al-Maks ada dalam
neraka’. Al-Maks ini adalah yang disebutkan sebagai pemungut cukai yang memungut
cukai secara paksa daripada orang ramai. Apa yang saya sebutkan ini kerana terdapat
tekanan-tekanan tertentu bagi mereka.

Saya hendak bagi contoh ini selepas berlakunya peneguran terhadap kes 1MDB
suatu ketika dahulu, ada sekelompok mereka yang aktif membangkitkan tentang perkara
ini, tiba-tiba diserbu oleh LHDN tentang cukai yang mereka perlu bayar. Setelah
diselesaikan apa semua, kemudian berlaku pertukaran kerajaan, setelah berlaku sekali
lagi pertukaran kerajaan, mereka sekali lagi diserbu oleh LHDN seolah-olah macam ada
revenge terhadap perkara ini.
