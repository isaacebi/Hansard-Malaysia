DR.14.12.2021 13

Tuan Cha Kee Chin [Rasah]: Terima kasih Tuan Yang di-Pertua atas peluang
yang diberikan untuk soalan tambahan. Saya meneliti jawapan daripada Yang Berhormat
Timbalan Menteri tadi. Langkah-langkah yang diambil itu sebenarnya benda yang
standard yang telah diambil selama ini. Kalau Yang Berhormat Timbalan Menteri KDN II
tidak ada jawapan, mungkin Yang Berhormat Timbalan Menteri KDN | ada jawapan.

Soalan saya. Setuju tidak Yang Berhormat Timbalan Menteri yang menjawab,
sebenarnya kerugian sebenarnya bukan figure yang disebutkan oleh Yang Berhormat
Timbalan Menteri tadi? Sebab, banyak kes mangsa tidak buat laporan polis. la jauh lebih
baik. Mungkin berlipat ganda. Kalau sebut satu tahun RM100 juta, boleh jadi RM500 juta.
Jauh lebih banyak.

Jadi, saya mohon pihak KDN kena ambil serius, kena ada langkah-langkah yang
efektif. Jangan asyik setiap kali jawab soalan, dia bagi jawapan yang ulangan sahaja.

Timbalan Yang di-Pertua [Dato’ Mohd Rashid Hasnon]: Sila ajukan
pertanyaan.

Tuan Cha Kee Chin [Rasah]: Ya, soalan saya, setuju tidak Yang Berhormat
Timbalan Menteri, kerugian sebenar bukan seperti yang disebutkan? Cuma, mangsa-
mangsa tidak buat laporan polis. Kedua, ada tidak langkah-langkah yang lebih efektif
bersempena dengan keluarga Malaysia ini supaya mangsa boleh buat tuntutan dan
sebagainya dan Macau Scam ini kita boleh banteras dengan berkesan? Terima kasih.

Dato’ Haji Che Abdullah bin Mat Nawi [Tumpat]: Sedikit. Tuan Yang di-Pertua,
saya bersetuju dengan Yang Berhormat Rasah dari segi jawapan Yang Berhormat
Timbalan Menteri. Walaupun soalan saya itu soalan yang spesifik tetapi itu merupakan
perkara yang sepatutnya dalam pengetahuan Yang Berhormat Timbalan Menteri ataupun
Yang Berhormat Menteri kerana isu ini merupakan isu yang sangat berlegar di kalangan
masyarakat.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Tumpat. Sila, Yang Berhormat Timbalan Menteri.

Datuk Jonathan bin Yasin: Saya sangat bersetuju dengan Yang Berhormat
Rasah bahawa ada kemungkinan bahawa kerugian yang dialami oleh rakyat lebih tinggi
di dalam Macau Scam ini. Walau bagaimanapun, sekiranya rakyat yang telah tertipu oleh
Macau Scam ini tidak membuat laporan kepada polis dan pihak berwajib, maka kita tidak
mendapat butiran yang penuh tentang kerugian yang mereka alami. Oleh sebab itu, saya
sangat menggalakkan bagi mereka yang telah tertipu di dalam Macau Scam ini membuat
laporan polis supaya kita mendapatkan maklumat penuh berkaitan dengan jumlah
kerugian yang telah dialami.

Sekali lagi berkaitan dengan secara spesifik tentang Datuk Seri Nicky Liow,
memang sebenarnya kami di pihak KDN, Menteri dan Timbalan Menteri yang terlibat
mempunyai pembahagian tugas masing-masing. Oleh sebab itu, ada perkara-perkara
yang sudah tentunya saya tidak mendapat /atest information, maklumat terkini. Oleh
sebab itu, sekali lagi saya mohon maaf, saya akan minta supaya berkaitan dengan Datuk
Seri Nicky Liow itu akan diberikan secara bertulis kepada Yang Berhormat.

[Soalan No. 3 — YB. Tuan Ramli bin Dato’ Mohd Nor (Cameron Highlands) tidak
hadir]

4. Tuan Su Keong Siong [Kampar] minta Menteri Sumber Manusia menyatakan
jumlah pekerja yang diberhentikan akibat penularan pandemik COVID-19. Nyatakan
secara terperinci bilangan tuntutan dan jumlah pembayaran yang telah di bayar oleh
PERKESO di bawah Skim Insurans Pekerjaan (SIP) untuk tempoh dari 1 Januari 2019 ke
30 September 2021.
