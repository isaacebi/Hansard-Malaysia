DR.14.12.2021 19

Projek rintis ATD yang dicadangkan untuk pelaksanaan di Malaysia merupakan
satu penjagaan alternatif kepada kanak-kanak terpisah dan tanpa penjaga di depot
imigresen yang mana _ kanak-kanak tersebut akan mendapat perlindungan dan
perkhidmatan sokongan melalui pemeliharaan berasaskan keluarga, untuk memenuhi
keperluan asas seorang kanak-kanak.

Kementerian Pembangunan Wanita, Keluarga dan Masyarakat telah
menyediakan prosedur operasi standard bagi pelaksanaan projek rintis ini dan
Kementerian Dalam Negeri melalui Jabatan Imigresen Malaysia komited dalam
memberikan kerjasama bagi memastikan pelancarannya. Terima kasih Tuan Yang di-
Pertua.

Timbalan Yang di-Pertua [Dato' Mohd Rashid Hasnon]: Sila soalan tambahan
pertama, Yang Berhormat Pengerang.

Dato’ Sri Azalina Othman Said [Pengerang]: Terima kasih Yang Berhormat
Timbalan Menteri. Soalan tambahan saya ialah menurut Artikel 37(b) Convention on the
Rights of the Child, dengan izin; “No child shall be deprived of his or her liberty unlawfully
or arbitrarily. The arrest, detention or imprisonment of a child shall be in conformity with
the law...”.

Jadi, soalan saya kepada Yang Berhormat Timbalan Menteri, apakah usaha lain
yang digunakan oleh Kementerian Dalam Negeri dalam mengelakkan kanak-kanak
dimasukkan ke dalam tahanan dalam elemen alternative to detention yang belum
dimulakan? Juga, respons kementerian kepada diversion project yang hanya dimulakan
pada tahun 2019 tetapi sehingga kini hanya dilaksanakan di Daerah Sepang, Seremban
dan Port Dickson. Terima kasih.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Pengerang. Sila, Yang Berhormat Timbalan Menteri.

Datuk Jonathan bin Yasin: Terima kasih atas soalan itu, Yang Berhormat
Pengerang. Setakat ini, pilihan yang ada di pihak kerajaan adalah melalui alternative to
detention (ATD). Sebenarnya, ia sudah pun pada peringkat yang hampir kita akan
melaksanakannya. Hal ini kerana pada 23 Disember tahun ini juga, pada bulan ini, akan
didakan pre-council meeting yang dihadiri oleh wakil daripada pihak KDN dan juga
daripada Kementerian Pembangunan Wanita, Keluarga dan Masyarakat untuk
memuktamadkan kerangka SOP yang akan dibangunkan.

Ini supaya kita dapat segera melaksanakan perancangan ATD untuk kanak-kanak
yang dalam tahanan ini. Ini juga melibatkan NGO yang dilantik oleh Kementerian
Pembangunan Wanita, Keluarga dan Masyarakat iaitu seperti Yayasan Chow Kit. Juga,
yang terlibat dalam melaksanakannya ialah SUKA Society iaitu badan NGO yang mana
elemen kasih sayang dan sebagainya diambil kira dalam memberikan perlindungan bagi
kanak-kanak yang ditahan ini. Terima kasih, Tuan Yang di-Pertua.

01120

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Menteri. Soalan tambahan kedua, sila Yang Berhormat Kuala Kedah.

Dr. Azman bin Ismail [Kuala Kedah]: Terima kasih Tuan Yang di-Pertua. Yang
Berhormat Menteri, kita ada undang-undang dan kita ada peraturan tetapi yang
menjalankan undang-undang dan peraturan itu dan apa yang kita putuskan di atas kertas
ialah manusia. Antara faktor terbesar, masalah terbesar yang timbul dalam menguruskan
kanak-kanak dalam tahanan ialah faktor manusia kalau manusia itu tidak peka tentang
kehendak kanak-kanak, tidak tahu mengendalikan masalah kanak-kanak, tidak tahu
berkomunikasi dengan kanak-kanak.

Jadi, soalan saya ialah adakah ada kursus-kursus yang khusus untuk
meningkatkan kualiti manusia yang mengendalikan kanak-kanak tadi dalam pengendalian
kanak-kanak. Terima kasih.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Timbalan Menteri.
