112 DR.14.12.2021

Last sekali, Tuan Yang di-Pertua, saya hendak tanya, apakah kesan double
taxation treaty dengan negara-negara perdagangan utama Malaysia seperti Singapura,
Amerika Syarikat, Australia, UK, Hong Kong dan sebagainya kepada pindaan ini dari segi
kesan cukai ke atas syarikat ataupun secara individu? Mohon penjelasan daripada Yang
Berhormat Menteri.

Tuan Yang di-Pertua, saya ingin dapatkan pengesahan. Penggulungan akan
berlaku esok?

Timbalan Yang di-Pertua [Dato’ Mohd Rashid Hasnon]: Esok.
Dr. Ong Kian Ming [Bangi]: Okey, terima kasih.

Timbalan Yang di-Pertua [Dato’ Mohd Rashid Hasnon]:  Terima kasih.
Sekarang saya jemput untuk bacaan usul.

USUL

WAKTU MESYUARAT DAN URUSAN DIBEBASKAN
DARIPADA PERATURAN MESYUARAT

7.25 mlm.

Menteri Perpaduan Negara [Datuk Halimah binti Mohamed Sadique]: Terima
kasih Tuan Yang di-Pertua.

“Bahawa mengikut Peraturan Mesyuarat 12(1), tanpa
menghiraukan usul terdahulu, saya mohon mencadangkan bahawa
mesyuarat pada hari ini tidak akan ditangguhkan sehingga jam 8 malam
dan selepas itu Majlis Mesyuarat akan ditangguhkan sehingga jam 10 pagi
pada hari Rabu, 15 Disember 2021.”

Terima kasih Tuan Yang di-Pertua.

Timbalan Menteri Kewangan | [Dato’ Indera Mohd Shahar bin Abdullah]:
Tuan Yang di-Pertua, saya mohon menyokong.

Timbalan Yang di-Pertua [Dato’ Mohd Rashid Hasnon]: Baik. Ahli Yang
Berhormat, sekarang saya kemukakan masalah kepada Majlis untuk diputuskan.
Masalahnya ialah usul seperti yang dikemukakan tadi hendaklah disetujukan.

[Usul dikemuka bagi diputuskan; dan disetujukan]

Timbalan Yang di-Pertua [Dato' Mohd Rashid Hasnon]: Sekarang saya jemput
Yang Berhormat Setiu. Empat minit.

7.25 mim.

Tuan Shaharizukirnain bin Abd Kadir [Setiu]: Terima kasih Tuan Yang di-
Pertua. Assalamualaikum warahmatullahi wabarakatuh.

Pertamanya, saya menyokong penuh usaha kerajaan untuk meminda Rang
Undang-undang Kewangan ini bagi meningkatkan hasil pendapatan negara. Seperti yang
diketahui umum, negara kehilangan hasil yang begitu tinggi akibat penularan pandemik
COVID-19. Hal ini disebabkan oleh pelbagai faktor, antaranya Perintah Kawalan
Pergerakan serta pemberian pelbagai bentuk bantuan bagi memastikan kelangsungan
hidup rakyat yang terhimpit akibat PKP.

Oleh itu, pindaan yang bakal dibuat akan melibatkan lapan akta yang saling
bersangkutan dengan hasil ekonomi negara. Antaranya ialah Akta Cukai Pendapatan
