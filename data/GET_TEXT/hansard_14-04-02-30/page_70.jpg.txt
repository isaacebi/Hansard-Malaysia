60 DR.14.12.2021

dan Sarawak di dalam Persekutuan Malaysia adalah penting dalam membentuk asas
kukuh untuk mengeratkan hubungan ketiga-tiga wilayah itu.

Tuan Yang di-Pertua, selain daripada isu itu iaitu rakan sekutu, terdapat beberapa
perkara di dalam MA63 harus dihormati oleh semua pihak. Tidak dapat dinafikan sebalik
semangat patriotisme yang membentuk Malaysia hak-hak dan kuasa autonomi yang
diperuntukkan khas kepada wilayah Sabah dan Sarawak hendaklah sentiasa dipelihara
malah ditambah baik selaras dengan perkara-perkara yang telah dipersetujui semasa
pembentukan Malaysia atau ketika dahulu.

Hari Malaysia disambut pada 16 September setiap tahun untuk memperingati
penubuhan Persekutuan Malaysia pada tarikh yang sama pada tahun 1963. la
menandakan penggabungan iaitu Tanah Melayu, Sabah, Sarawak dan Singapura bagi
pembentukan Malaysia. Namun, tiada langsung disebut mengenai Hari Malaysia pada 16
September dalam mana-mana klausa Perlembagaan Persekutuan.

Justeru itu di bawah semangat Keluarga Malaysia juga bagi generasi yang akan
datang, bagi memahami kenapa dan mengapa sekiranya penting bagi kita rakyat Malaysia
menghayati sambutan Hari Malaysia (Malaysia Day) disertakan bersama pindaan ini.
Pindaan ini akan membuka lambaran baharu dalam sambutan Hari Malaysia bagi tahun-
tahun yang akan datang dan semangatnya akan dirasai oleh seluruh tanah air dan bukan
hanya Sabah dan Sarawak sahaja Tuan Yang di-Pertua.

Saya menyokong penuh kepada pindaan yang bakal dilaksanakan ke atas
Perlembagaan Persekutuan yang turut memohon semua rakan bagi bersama-sama
menyokong rang undang-undang ini. Ayuh, kita ketepikan perbezaan dan tindakan politik
demi rakyat Bumi Kenyalang dan Negeri di Bawah Bayu bagi memartabatkan hak kita
bersama. Dengan itu, saya mohon menyokong Tuan Yang di-Pertua. Sekian terima kasih.

Tuan Yang di-Pertua: Terima kasih, Yang Berhormat Bandar Kuching, silakan.

3.45 ptg.

Dr. Kelvin Yii Lee Wuen [Bandar Kuching]: Terima kasih Tuan Yang di-Pertua
atas peluang untuk membahas pindaan Perlembagaan yang sangat penting ini. Saya
sebenarnya masih teringat hari pertama pindaan seperti ini dibawa ke Dewan yang mulia
ini iaitu pada 9 April 2019. Pada masa itu saya antara yang pertama untuk membahaskan
isu dan menyokong pindaan tersebut. Saya mulakan dengan frasa, “A journey of a
thousand miles, begins with a first step”. Namun, apa yang sepatutnya menjadi detik
bersejarah bagi negara tidak kesampaian kerana pada masa itu beberapa orang wakil
rakyat telah memilih untuk meletakkan kepentingan politik mengatasi kepentingan Sabah
dan Sarawak.

Sepatutnya rakyat Sabah dan Sarawak pada hari ini boleh mendapat manfaat
daripada pindaan dua tahun lalu dan rundingan susulan untuk memulihkan hak rakyat
mungkin dapat dijalankan pada kadar yang lebih pantas dan bukan kelewatan serta
penangguhan yang kita alami pada hari ini. Malah perbincangan dan implementasi pula
terbantut disebabkan pergolakan politik seperti Langkah Sheraton. Kerajaan Perikatan
Nasional mengheret kaki untuk membuat langkah penting ke arah memulihkan pindaan
Perlembagaan yang mereka telah gagalkan.

Walaupun dengan Yang Berhormat Menteri dan Yang Berhormat Timbalan
Menteri yang khusus untuk hal ehwal Sabah dan Sarawak yang mengambil gaji tambahan
dana daripada tabung awam, sedikit yang telah dilakukan daripada segi kemajuan apa
yang telah dipersetujui sebelum ini terutamanya 17 daripada 21 perkara di bahawa
Jawatankuasa Khas Pakatan Harapan. Sejak itu kami kehilangan bukan sahaja dua tahun
untuk memulihkan status kami tetapi juga penurunan peruntukan kepada Sarawak,
terutamanya di bawah Perkara 11D, Pemberian Khas kepada Sarawak dan Sabah.

Sebelum ini dalam tempoh kurang daripada dua tahun, PH telah menggandakan
geran tersebut kepada Sarawak dan juga akan menggandakan empat kali dalam masa
lima tahun. Akan tetapi, apabila Langkah Sheraton berlaku, PN telah menurunkan geran
