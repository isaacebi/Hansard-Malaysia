DR.14.12.2021 33

Sarawak and the State of Singapore federated with the existing States of
the Federation of Malaya as the States of Sabah, Sarawak and Singapore
in accordance with the constitutional instruments annexed thereto but
under and by virtue of the Agreement relating to the separation of
Singapore from Malaysia as an independent and sovereign State dated
seventh day of August, nineteen hundred and sixty-five, Singapore has
ceased to be a state of Malaysia.”

01210

Pindaan tafsiran sedemikian adalah selaras dengan tuntutan asal Kerajaan
Negeri Sabah dan Kerajaan Negeri Sarawak yang telah diperluaskan dengan mengambil
kira sejarah evolusi pembentukan Persekutuan selepas tahun 1957, yang merangkumi
Perjanjian Malaysia 1963 selepas pemisahan Singapura dari Malaysia pada tahun 1965.
Cadangan ini juga akan memberi pengiktirafan kepada Perjanjian Malaysia 1963 dalam
Perlembagaan Persekutuan. Cadangan pindaan ini juga dibuat dengan merujuk kepada
recital an Article | Perjanjian Malaysia 1963 yang memperuntukkan dengan izin Tuan Yang
di-Pertua seperti berikut;

“The United Kingdom of Great Britain and Northern Island, the Federation of
Malaya, North Borneo, Sarawak and Singapore desiring to conclude an agreement
relating to Malaysia agreed as follows; Article 1; The Colonies of North Borneo and
Sarawak and the State of Singapore shall be federated with the existing state of Federation
of Malaya as a State of Sabah and Sarawak Singapore in accordance Constitutional
instrument annexed to this Agreement and the Federation shall thereafter be called

‘Malaysia’.

Pindaan ini juga telah mengambil kira peruntukan-peruntukan lain dalam
Perlembagaan Persekutuan di mana ungkapan ‘The Federation’ yang diguna pakai masih
merujuk kepada Persekutuan Tanah Melayu 1957. Tafsiran ‘The Federation’ yang
dicadangkan ini hendaklah dibaca dalam konteks peruntukan yang berkenaan dalam
Perlembagaan Persekutuan selaras dengan ...... kepada Fasal 2, Perkara 160,
Perlembagaan Persekutuan yang memperuntukkan dengan izin seperti berikut; “(2) /n this
Constitution unless the context otherwise requires the following expression have the
meaning hereby irrespectively assigned to them that is to say”.

Jadi Tuan Yang di-Pertua, pindaan untuk memasukkan tafsiran ‘Malaysia Day’ di
bawah Fasal Il, Perkara 160 Perlembagaan Persekutuan, Jabatan Peguam Negara turut
mencadangkan untuk memasukkan tafsiran ‘Malaysia Day’ di bawah Fasal 2, Perkara
160, Perlembagaan Persekutuan adalah disetujui oleh Kerajaan Negeri Sabah dan Negeri
Sarawak.

Tafsiran baharu yang menyatakan ‘Hari Malaysia’ ertinya 16 September 1963. Ini
akan menjelaskan penggunaan ungkapan tersebut dalam Perlembagaan Persekutuan.
Contohnya dalam Fasal 3 Perkara 1, Fasal 1 Perkara 14, perenggan (e) Fasal 1, Perkara
48 Perlembagaan Persekutuan, ia juga telah consistent dengan tafsiran ‘Hari Merdeka’
yang diperuntukkan di bawah Fasal 2, Perkara 160 Perlembagaan Persekutuan.

Tuan Yang di-Pertua, pindaan kepada Fasal 6 dan Fasal 7 Perkara 161A
Perlembagaan Persekutuan. Cadangan pindaan kepada Fasal 6 dan Fasal 7 Perkara
161A Perlembagaan Persekutuan berkenaan dengan ras-ras yang dikira sebagai ras asli
bagi Sarawak bagi maksud takrif ‘anak negeri’ ini berbangkit sejak tahun 2019. Ini apabila
Kerajaan Negeri Sarawak mengemukakan cadangan kepada Jabatan Peguam Negara
untuk mengemas kini senarai ras di bawah Fasal 7 Perkara 161A Perlembagaan
Persekutuan. Cadangan tersebut adalah untuk menambah nama ras ‘Iban’ sebagai
alternatif kepada Sea Dayaks, nama ras ‘Bidayuh’ sebagai alternatif kepada Land Dayak
dan nama ras ‘Lun Bawang’ sebagai alternatif kepada Murut.

Susulan daripada mesyuarat mengenai agenda kerajaan dengan Jabatan
Peguam Negara pada 15 September 2021, saya telah mencadangkan agar pindaan
kepada tafsiran ‘anak negeri’ dipertimbangkan. Jabatan Peguam Besar Negeri Sarawak
turut memaklumkan pada 21 September 2021 bahawa terdapat takrifan dan pengertian
‘anak negeri’ terkini yang telah dibawa ke perhatian Kabinet Negeri.
