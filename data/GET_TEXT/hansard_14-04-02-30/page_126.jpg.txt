116 DR.14.12.2021

01940

Akan tetapi ada pula sesetengah pihak yang setelah dikenakan cukai — kita kena
ingat bahawa di bawah Akta Cukai, seksyen 103(1) Akta Cukai Pendapatan 1967
mengatakan bahawa “tax payable under an assessment for a year of assessment shall be
due and payable on the due date whether or not that person appeals”. Ini tidak berlaku.
Ada orang yang telah dikenakan cukai pendapatan RM1.7 bilion, anak pun kena sekali.
Tak dikutip dan kemudian membawa benda ini pergi ke mahkamah tetapi akhirnya
sehingga Mahkamah Rayuan pun dah buat keputusan, masih belum dibayar. Kenapa
perlu ada double standard dalam hal ini?

Jadi kita harap semoga LHDN - kita tahu ramai yang melaksanakan tugas dengan
baik tetapi jangan ada campur tangan yang lain hingga menyebabkan rakyat di bawah
yang marhaen ini dikenakan cukai tanpa ada belas ihsan. Dia kata ini yang dikenakan,
you take it or you leave it. Kalau you tak mahu, / nak buka lagi lima tahun ke belakang. Ini
yang berlaku. Jadi, kita harap supaya ada suatu keselarasan dalam hal ini.

Tuan Yang di-Pertua, saya juga ingin membangkitkan tentang apa yang dikatakan
tadi dibangkitkan oleh sebahagian daripada rakan-rakan kita mengenai cukai pendapatan
dari luar negara. Cuma saya ingin tanya, apa rasionalnya bahawa cukai ataupun
pendapatan yang diterima dari 1 Januari 2022 hingga 31 Jun 2022 sahaja yang dikenakan
cukai ini. Kenapakah hanya enam bulan? Mohon diberi jawapan dan akhirnya Tuan Yang
di-Pertua, tentang Cukai Makmur. / think we have missed the boat, dengan izin.

Sebenarnya apabila dikenakan Cukai Makmur ini bagi tahun tafsiran 2022,
sebenarnya kebanyakan industri dah pun kembali pulih seperti sedia kala. Yang
sepatutnya dikenakan ini ialah dalam tahun 2020 ataupun mungkin tahun ini juga, 2021
sebahagiannya. Contohnya syarikat-syarikat yang mendapat keuntungan besar ketika
berlaku pandemik yang membuat sarung tangan seperti Top Glove, RM1.79 bilion.

Ada peningkatan sebanyak 348 peratus. Kemudian, combination Hartalega,
Kossan Rubber, Supermax, RM3.84 bilion. Ada peningkatan RM371 bilion tetapi mereka
tak kena dahlah sebab akan mula dikira bagi tahun tafsiran 2022 yang telah kembali pulih
seperti sedia kala dan akhirnya mereka ini bukan lagi membayar corporate tax at 24
percent tetapi selepas RM100 juta, mereka perlu membayar sehingga 33 peratus.

Jadi saya kira ini we have missed the boat tetapi apa pun kita harap ia tidak akan
memberikan satu impak yang negatif kepada negara kita. Sekian, terima kasih.

Timbalan Yang di-Pertua [Dato’ Mohd Rashid Hasnon]: Terima kasih Kubang
Pasu. Seterusnya, Yang Berhormat Dungun.

7.43 mlm.

Tuan Haji Wan Hassan bin Mohd Ramli [Dungun]: Assalamualaikum
warahmatullahi wabarakatuh. Terima kasih Tuan Yang di-Pertua. Akta Cukai Pendapatan
1967 — Pertama, saya dimaklumkan bahawa Lembaga Hasil Dalam Negeri menawarkan
Program Khas Peremitan Pendapatan (PKPP) kepada pemastautin di Malaysia yang
mempunyai pendapatan disimpan di luar negara yang akan dilaksanakan bermula 1
Januari 2022 hingga 3 Jun 2022, tahun depan.

Saya juga dimaklumkan bahawa PKPP akan dilaksanakan berdasarkan antara
kriteria berikut iaitu kadar cukai tiga peratus kasar ke atas pendapatan yang dibawa masuk
dalam tempoh tersebut sepertimana yang dicadangkan di bawah RUU ini iaitu tiada
semakan audit, siasatan atau penalti terhadap pendapatan yang dibawa masuk dalam
tempoh PKPP. Semua pendapatan yang dibawa masuk akan diterima secara suci hati
oleh pihak LHDN.

Saya berpendapat sepatutnya perlu ada semakan audit dilakukan walaupun
ringkas bagi memastikan wang yang masuk itu daripada pendapatan yang bersih dan
tiada ikatan dengan mana-mana jenayah. Kita selalu mendapat tahu bahawa pihak yang
cuba melakukan jenayah penggubahan wang haram sentiasa kreatif dalam memastikan
wang yang digunakan oleh mereka pada akhirnya dikira sah mengikut undang-undang.
