114 DR.14.12.2021

Ini juga telah berlaku kepada Yang Berhormat Pekan daripada 2011 sampai 2017,
LHDN tidak mengambil apa-apa tindakan. Ini menunjukkan bahawa seolah-olahnya LHDN
telah menjadi tunggangan kuasa politik dalam negara kita ini untuk melindungi seseorang
daripada membayar dengan sejumlah cukai yang begitu besar.

Oleh sebab itu kalau kita linat bahawa selepas daripada Yang Berhormat Pekan
hilang kuasa, barulah langkah dan tindakan dibuat oleh LHDN kerana ada kemahuan
politik iaitu political will daripada kerajaan yang memerintah untuk pastikan tidak ada
sesiapa yang terlepas daripada peruntukan undang-undang untuk membayar cukai.

Oleh sebab itu, kita dapat lihat bagaimana tuntutan yang dibuat oleh LHDN
terhadap Yang Berhormat Pekan sebanyak hampir RM1.7 bilion dan kepada anak Yang
Berhormat Pekan juga iaitu hampir kepada RM37.6 juta. Maknanya walaupun mereka
telah mendapat penangguhan tersebut tetapi isu yang saya hendak bangkitkan di sini ialah
bagaimana LHDN ini tidak ada ketelusan.

Jadi kita bimbang bahawa dalam suasana dan keadaan begini, akhirnya
menyebabkan kita telah terlepas daripada mendapat pendapatan yang sepatutnya kita
perolehi untuk memajukan negara. Jadi sebab itu saya mohon penjelasan ini daripada
pihak Yang Berhormat Menteri.

Akhir sekali, sewaktu pengumuman Cukai Makmur disebut oleh Yang Berhormat
Menteri pada bajet baru-baru ini, pasaran telah kehilangan sebanyak hampir RM40 bilion.
Jadi belum ada jawapan, walaupun saya telah bangkit dalam peringkat dasar dan juga
peringkat Jawatankuasa di peringkat bajet kita, iaitu saya hendak dapatkan penjelasan
ekoran daripada kehilangan di pasaran. Oleh sebab keadaan dan situasi yang
mengejutkan pasaran pada waktu itu, apakah kesan kepada PNB, KWSP, KWAP, Tabung
Haji dan lain-lain. Dana-dana awam milik kerajaan ini yang mereka mempunyai pelaburan
dalam pasaran saham ini, apakah kesan kehilangan dan berapakah jumlah-jumlah
kehilangan yang telah pun dialami oleh dana-dana awam yang saya sebutkan tadi. Terima
kasih Tuan Yang di-Pertua.

Timbalan Yang di-Pertua [Dato' Mohd Rashid Hasnon]: Terima kasih Yang
Berhormat Pokok Sena. Seterusnya Yang Berhormat Tumpat.

7.33 mlm.

Dato’ Haji Che Abdullah bin Mat Nawi [Tumpat]: Terima kasih Tuan Yang di-
Pertua kerana memberi peluang kepada saya untuk mengambil bahagian dalam
perbahasan Rang Undang-undang Kewangan. Pindaan ini menyentuh pelbagai pindaan
termasuklah terhadap Akta Cukai Pendapatan 1967, Akta Cukai Keuntungan Harta Tanah
1976, Akta Setem 1949, Akta Petroleum 1967 dan sebagainya.

Saya hanya ada beberapa perkara yang ingin dibangkitkan dim pindaan ini yang
berkait dengan soal hasil kerajaan. Perancangan hasil kerajaan jangka masa sederhana
di struktur melalui rangka kerja fiskal jangka sederhana. Rangka kerja ini berfungsi
sebagai panduan perancangan belanjawan dengan menetapkan unjuran mikro fiskal tiga
tahun merangkumi kedudukan hasil dan perbelanjaan selain meneliti risiko fiskal
berdasarkan situasi ekonomi global dan domestik.

Tuan Yang di-Pertua, pengurusan kewangan awam juga terikat dengan
accountability serta kelulusan tadbir urusnya. Langkah pengenalan kepada Akta
Tanggungjawab Fiskal wajar segera diberikan perhatian yang serius kerana ia merupakan
langkah teras ke arah pengurusan kewangan awam yang cekap. Negara-negara luar yang
lebih advance dalam soal perundangan tanggungjawab fiskal ini seperti New Zealand
telah lama menggubal akta berkaitan bagi memastikan tadbir urus fiskalnya sistematik.

Namun begitu saya ingin bertanya apakah ada syor-syor lain terhadap
penambahbaikan pengurusan fiskal kerajaan oleh Jawatankuasa Dasar Fiskal selain
daripada pengenalan Akta Tanggungjawab Fiskal kelak. Begitu juga saya ingin
mengetahui perkembangan terkini pelaksanaan pengintegrasian Data Raya dalam aspek
