DR.14.12.2021 47

Datuk Ignatius Darell Leiking [Penampang]: Yang Berhormat Semporna, sikit
Yang Berhormat Semporna sebelum tutup. Bolehkah— terima kasih Tuan Yang di-Pertua.

Yang Berhormat Menteri, kita pernah bincang berkenaan dengan Akta 26 iaitu
Malaysia Act 1963. Adakah kerajaan akan menggunakan Akta 26 ini ataupun Malaysia
Act 1963 yang menggambarkan Akta 35 di United Kingdom iaitu The Malaysia Act 1963
as well? Kenapakah kerajaan tidak melaksanakan pindaan ini dengan memakai Akta 26
iaitu Malaysia Act 1963?

Datuk Seri Panglima Haji Mohd Shafie bin Haji Apdal [Semporna]: Tuan Yang
di-Pertua, saya terima pandangan itu. Masukkan dalam ucapan saya. Saya juga ingin
menyatakan di sini, penubuhan Malaysia adalah berlandaskan Perjanjian Bangsa-bangsa
Bersatu Resolusi 1541 yang ada. The spirit kemasukan atau pembentukan Malaysia
melalui Wilayah Sabah dan Sarawak bukan dengan tujuan untuk kita katakan, we are
getting our independence through the formation of Malaysia. \tu yang kita katakan. Kita
tak nak supaya dilihat status ia sama dengan Perlis, sama dengan Johor, tidak.

Sultan Johor masih ada dia punya tentera dia. Ini yang kita hendakkan.
Pertahankan supaya hak-hak Sabah, hak-hak Sarawak. Dengan ada pindaan ini, saya
rasa ia akan terhakis hak ini pada masa akan datang kalau kita tidak teliti secara
mendalam, tidak ada harus dan kelam kabut untuk pindaan ini tetapi penting kepada kita
untuk menterjemahkan hak-hak dan janji itu. Kalau tidak ditunai, berdosa itu. Terima kasih
banyak.

Tuan Yang di-Pertua: Terima kasih Yang Berhormat Semporna. Yang Berhormat
Kota Samarahan, lima minit.

2.46 ptg.

Puan Rubiah binti Wang [Kota Samarahan]: Bismillahi Rahmani Rahim.
Assalamualaikum warahmatullahi wabarakatuh.

Tuan Yang di-Pertua: Waalaikumsalam.

Puan Rubiah binti Wang [Kota Samarahan]: Tuan Yang di-Pertua, saya ingin
mengucapkan ribuan terima kasih atas peluang untuk sama-sama berbahas dalam
Undang-undang Perlembagaan Persekutuan (Pindaan) 2021.

Tuan Yang di-Pertua, Sarawak dan Sabah merupakan salah sebuah negeri yang
terbesar di dalam Malaysia. Jikalau digabung hampir 60 peratus dari kawasan
Persekutuan Malaysia ini adalah di Sabah dan Sarawak. Malahan berdasarkan sejarah,
Sarawak dan Sabah merupakan dua wilayah yang sama-sama membentuk Malaysia pada
tahun 1963.

Oleh itu, wajarlah Sarawak dan Sabah diletakkan dalam status yang berbeza
berbanding dengan negeri-negeri lain dalam Persekutuan Malaysia. Terima kasih kepada
Kerajaan Persekutuan kerana mengangkat semula pindaan rang undang-undang ini. Satu
perkara yang diharapkan dan ditunggu-tunggu oleh rakyat negeri Sarawak.

Tuan Yang di-Pertua, pada tahun 2019 ketika Kerajaan Persekutuan ketika itu
membentangkan rang undang-undang ini bagi meminda Perlembagaan Persekutuan
terutama melibatkan Perkara 1(1) secara prinsipnya, Ahli-ahli Parlimen dari Sarawak
bersetuju sekiranya pindaan tersebut dibuat dengan pindaan penambahan pursuant to
Malaysia Agreement 1963.

Turut merangkumi pindaan kepada tafsiran semula makna ‘Persekutuan’ atau ‘the
Federation’ di bawah Perkara 160(2). Perlembagaan Persekutuan dengan tafsiran sedia
ada buat masa sekarang adalah merujuk kepada Persekutuan Tanah Melayu 1957 dan
bukan merujuk kepada Persekutuan Malaysia yang dibentuk menerusi Perjanjian
Malaysia 1963.

Tuan Yang di-Pertua, jika disusuri laporan antara kerajaan, /Inter-Governmental
Committee Report (\GC) tinjauan awal daripada Suruhanjaya Cobbold mendapati reaksi
yang suram daripada penduduk di Borneo ketika itu terhadap cadangan pembentukan
