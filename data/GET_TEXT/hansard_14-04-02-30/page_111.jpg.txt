DR.14.12.2021 101

Subfasal 9(b) bertujuan untuk menggantikan perenggan 46(1)(h) dengan
perenggan baharu dengan memasukkan subperenggan baharu 46(1)(h)(i), (ii) dan (iii)
bagi memperuntukkan pelepasan cukai sehingga RM1,000 ke atas perbelanjaan
pemeriksaan perubatan penuh, perbelanjaan untuk pengesanan Penyakit Koronavirus
2019 (COVID-19), dengan izin termasuklah ujian pengesanan kendiri yang dibelanjakan
oleh seseorang individu untuk dirinya sendiri, pasangan atau anak dan perbelanjaan bagi
pemeriksaan kesihatan mental atau konsultasi yang dilakukan oleh seseorang individu
untuk diri sendiri, pasangan atau anak.

Subfasal 9(c) bertujuan untuk meminda subperenggan 46(1)(n) untuk menaikkan
had pelepasan cukai daripada RM250 kepada RM350 dan skop pelepasan_ ini
diperluaskan kepada caruman yang dibuat atau ditanggung oleh seseorang individu
kepada Pertubuhan Keselamatan Sosial mengikut Akta Sistem Insurans Pekerjaan 2017
[Akta 800].

Subfasal 9(d) bertujuan untuk meminda perenggan (c) proviso kepada perenggan
46(1)(r) untuk melanjutkan tempoh pelepasan cukai sehingga RM3,000 bagi bayaran fi
kepada taman asuhan kanak-kanak yang berdaftar dengan Ketua Pengarah Kebajikan
Masyarakat di bawah Akta Taman Asuhan Kanak-Kanak 1984 [Akta 308] atau tadika yang
berdaftar di bawah Akta Pendidikan 1996 [Akta 550] bagi kanak-kanak yang berumur
enam tahun dan ke bawah dari tahun taksiran 2021 kepada tahun taksiran 2023.

Subfasal 9(e) bertujuan untuk menggantikan perenggan 46(1)(s) dengan
perenggan baharu untuk memasukkan subperenggan 46(1)(s)(i) dan (ii) bagi
memperluaskan skop pelepasan cukai pelancongan domestik untuk merangkumi
perbelanjaan pembelian pakej pelancongan domestik melalui ejen pengembaraan
berlesen dan melanjutkan tempoh pelepasan cukai ini kepada tahun taksiran 2022.

Subfasal 9(f) bertujuan untuk meminda perenggan (a) proviso kepada perenggan
46(1)(t) untuk melanjutkan tempoh pelepasan cukai bagi pembelian komputer peribadi,
telefon pintar atau tablet dari tahun taksiran 2021 kepada tahun taksiran 2022.

Subfasal 9(h) bertujuan memasukkan perenggan baharu 46(1)(v) untuk
memperuntukkan pelepasan cukai sehingga RM2,500 bagi perbelanjaan berhubung
bayaran pemasangan, sewaan, pembelian termasuk sewa-beli peralatan atau langganan
bagi penggunaan kemudahan pengecasan kenderaan elektrik bagi kenderaannya sendiri
yang berkuat kuasa bagi tahun taksiran 2022 dan 2023.

Tuan Yang di-Pertua, fasal 10 dan 11 bertujuan meminda perenggan 49(1)(b),
subseksyen 49(2) dan subseksyen 50(3) untuk memperluaskan skop pelepasan cukai
bagi caruman kepada Wang Kumpulan Simpanan Pekerja untuk meliputi caruman oleh
pegawai berpencen mengikuti pengertian seksyen 2 Akta Pencen 1980 [Akta 227] dan
caruman yang dibuat secara sukarela oleh orang yang bekerja sendiri mengikut
pengertian seksyen 2 Akta Kumpulan Wang Simpanan Pekerja 1991 [Akta 425].

Fasal 12 bertujuan untuk meminda bertujuan untuk meminda seksyen 60AA
seperti berikut:

Subfasal 12(a) dan (d) bertujuan untuk meminda subperenggan 60AA(9)(a)(iii)
dan 60AA(10)(a)(iii) untuk memperluaskan skop berkenaan cukai pendapatan bagi dana
pemegang saham untuk termasuk fi wakalah dan caj lain yang berkaitan dengan dana
keluarga.

Subfasal 12(b), (c), (e), (f) dan (g) untuk meminda subperenggan 60AA(9)(b)(iii),
60AA(9)(b)(iv), 6OAA(10)(b)(iii), GOAA(10)(b)(iv) dan 6OAA(10B) untuk memperluaskan
skop potongan cukai yang dibenarkan bagi dana pemegang saham untuk termasuk apa-
apa perbelanjaan yang berkaitan dengan dana keluarga.

Subfasal 12(h) bertujuan untuk memotong subseksyen 60AA(11) yang
menganggap theme dengan izin pendapatan larasan dana pemegang saham sebagai
pendapatan berkanun yakni supaya membenarkan tuntutan elaun modal dibuat di
peringkat dana pemegang saham.

Subfasal 12(i) dan (j) bertujuan untuk memasukkan peruntukan subseksyen
baharu 60AA(17A) (17B), (17C) dan (17D) bagi membenarkan tuntutan elaun modal
