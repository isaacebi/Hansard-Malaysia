DR.14.12.2021 51

menteri Persekutuan? Bukan sebahagian dari Sabah Sarawak kah? Apa yang dilakukan
oleh Menteri-menteri ini.

Dato’ Sri Bung Moktar bin Radin [Kinabatangan]: Duduklah Yang Berhormat
Shah Alam. Ini bukan masalah Shah Alam. Tuan Yang di-Pertua, perkara sebetulnya.
Harus dilihat dengan pendekatan otak yang baiklah. Kita dikurniakan Allah SWT dengan
pancaindera yang baik. Jadi, gunakanlah. Yang Berhormat Menteri Kewangan, Menteri-
menteri lain, buatlah satu kolaborasi bincang macam mana hendak berikan Sabah ini
equal development daripada segi pembangunan, infrastruktur, ekonomi, kesihatan, sosial
dan infra apa ini termasuk internet dan sebagainya. Kalau kita ikut cara di Semenanjung
Tanah Melayu ini, tender, tender, tender. Alamat Sabah dan Sarawak akan ketinggalan
50 tahun lagi.

Carilah apa mekanisme sekali pun, sebab perjanjian ini mematerikan Kerajaan
Persekutuan bertanggungjawab untuk membangun Sabah dan Sarawak. Orang Sabah ini
tidak mahu keluar dari Malaysia ini. Tidak juga mahu mengasingkan diri. Akan tetapi,
mereka terasa hak mereka diambil. Hak mereka tidak ditunaikan. Saya sendiri pun dapat
merasakan macam mana peruntukan untuk Sabah dan Sarawak sama macam negeri-
negeri yang lain di sini. Ini tidak adil. Ini betul-betul langsung tidak menggambarkan
kemurnian, kesucian perjanjian ini secara langsung.

Jadi, untuk memurnikan perjanjian ini, buatlah satu pendekatan baharu,
mekanisme baharu. Barulah rakyat Sabah dapat menikmati di atas perjanjian merdeka
bersama-sama dengan Semenanjung Tanah Melayu. Kalau tidak, isu ini akan terus
berlegar dalam semua platform sama ada di luar sana, dalam Dewan ini sebab keraguan
sudah ada, di mana kita melihat Kerajaan Persekutuan langsung tidak ada komitmen yang
tinggi untuk membangun Sabah dan Sarawak.

Tuan Yang di-Pertua, akhir sekali saya memang mengalu-alukan pindaan ini
sebab ia akan melambungkan satu manifestasi yang boleh menceritakan sebenarnya.
Saya juga ingin mencadangkan Hari Malaysia pada 16 September akan datang nanti,
jangan hanya Sabah atau Sarawak jadi tuan rumah. Biarlah di negeri Tanah Semenanjung
ini pula jadi tuan rumah. Supaya kita mendapatkan gambaran penubuhan kewujudan
negara Malaysia itu benar-benar dinikmati oleh semua pihak. Terima kasih Tuan Yang di-
Pertua. Saya menyokong.

Tuan Yang di-Pertua: Terima kasih Yang Berhormat Kinabatangan. Seterusnya,
Yang Berhormat Kota Raja. Lapan minit Yang Berhormat.

3.05 ptg.

Tuan Mohamad bin Sabu [Kota Raja]: Tuan Yang di-Pertua, pindaan MA63 ini
ke arah mengukuhkan Sabah, Sarawak dan Persekutuan Tanah Melayu untuk
membentuk Persekutuan Malaysia. la ke arah mengukuhkan, bukan melonggarkan. Apa
yang disebut oleh Yang Berhormat Kinabatangan tadi soal pembangunan, saya bersetuju
penuh dengan Yang Berhormat. Memang keadaan pembangunan di Sabah dan Sarawak
perlu lebih ditumpu terutama dalam perhubungan jalan raya dari bandar ke bandar, kecil
atau besar dan ke kampung-kampung. Itu adalah realiti. Apa yang paling penting sekali
ialah soal kerana berada setaraf dengan Semenanjung, Sabah dan Sarawak, maka
keselamatan perlu dipertingkatkan terutama sekali untuk menjamin dalam pembentukan
Malaysia ini keselamatan Sabah dan Sarawak terjamin.

Perlu dipertingkatkan keupayaan pasukan keselamatan kita terutama untuk
menjaga perairan antara Filipina dan Sabah. Ini kerana kebimbangan rakyat di situ masih
ada. Pencerobohan sering berlaku. Oleh itu, peruntukan mesti dipertingkatkan supaya
rakyat Sabah dan Sarawak merasai bahawa mereka terjamin keselamatan mereka.
Keselamatan di bawah field marshal yang paling utama iaitu Yang di-Pertuan Agong, five-
star general.

Kita boleh berbangga kerana tidak ada lagi curiga antara satu sama lain sama
ada ia berasal dari Sarawak, Sabah atau Semenanjung. Misalnya, Panglima Angkatan
Tentera sekarang daripada anak jati Sarawak. Bila saya menjadi Menteri waktu itu ada
