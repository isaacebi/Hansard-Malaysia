DR.14.12.2021 57

Malangnya, cadangan pindaan berkenaan yang dibentangkan di Dewan Rakyat pada 9
April 2019 telah tidak berjaya. Ahli Parlimen daripada Gabungan Parti Sarawak (GPS)
pada masa itu telah berkecuali, bukan menentang atau menolak cadangan pindaan
Perkara 1(2) Perlembagaan Persekutuan yang dicadangkan oleh kerajaan pada masa itu.

Untuk rekod, Ahli Parlimen daripada GPS pada masa itu telah meminta supaya
cadangan pindaan berkenaan haruslah dibuat secara menyeluruh selaras dengan prinsip
dan semangat yang terkandung di dalam Perjanjian Malaysia 1963 yang antara lain
syarat-syarat yang dituntut oleh Ahli Parlimen GPS pada masa itu ialah:

(i) memohon  supaya- pindaan kepada  Perkara_ 1(2)
Perlembagaan Persekutuan haruslah dirujuk terlebih dahulu
kepada jawatankuasa terpilih Parlimen.

01530

(ii) meminta supaya pindaan berkenaan_ terlebih dahulu
dibincangkan di peringkat Dewan Undangan Negeri Sarawak
dan Sabah; dan

(iii) mendesak supaya memasukkan dengan jelas perkataan
“berdasarkan Perjanjian Malaysia 1963”.

Tuan Yang di-Pertua, pada hari yang mulia ini, sekali lagi cadangan pindaan fasal
(2), Perkara 1 Perlembagaan Persekutuan dibentangkan di Dewan Rakyat yang mulia ini.
Inti pati pindaan ini ialah menggantikan fasal (2) Perkara 1 Perlembagaan Persekutuan
dengan menjelaskan negeri-negeri yang membentuk Persekutuan semasa pembentukan
Malaysia tahun 1963.

Tuan Yang di-Pertua, perlu diingat bahawa cadangan pindaan Perkara 1(2)
Perlembagaan Persekutuan tidak membawa makna yang signifikan dan komprehensif
tanpa adanya pindaan terhadap Perkara 160(2) Perlembagaan Persekutuan iaitu
mengenai tafsiran “The Federation”. Pindaan Perkara 160(2) Perlembagaan Persekutuan
pada kali ini ialah dengan menggantikan tafsiran “The Federation” agar merangkumi
Perjanjian Malaysia yang ditandatangani pada 9 Julai 1963. Oleh sebab itu, pindaan-
pindaan Perkara 1(2) dan Perkara 160(2) Perlembagaan Persekutuan haruslah dibuat
bersekali supaya ia lebih membawa makna yang sebenar sejajar dengan Perjanjian
Malaysia 1963.

Tuan Yang di-Pertua, kedua-dua pindaan ini amatlah penting dan perlu dilakukan
supaya Perjanjian Malaysia 1963 dan perkara-perkara atau fasal-fasal yang termaktub di
dalamnya diperakui menjadi sebahagian daripada Perlembagaan Persekutuan malah
pindaan kepada Perkara 160(2) dengan memasukkan tafsiran baharu “Hari Malaysia” iaitu
bermaksud 16 September 1963 telah melengkapkan matlamat dan pindaan Perkara 1(2)
dan Perkara 160(2) Perlembagaan Persekutuan. Pada masa ini, tidak ada dinyatakan
mengenai “Hari Malaysia” di dalam Perlembagaan Persekutuan.

Tuan Yang di-Pertua, cadangan pindaan fasal (6) Perkara 161A Perlembagaan
Persekutuan untuk memperuntukkan bahawa berhubung dengan Sarawak, ras yang
dikira sebagai ras asli bagi Sarawak adalah seperti yang diperuntukkan dalam undang-
undang negeri Sarawak. Cadangan pindaan ini pasti akan memberi perkhabaran gembira
bagi seluruh rakyat Sarawak. Pindaan kepada definisi ras asli ini amat penting kerana ia
akan menentukan status anak negeri melalui undang-undang negeri Sarawak.

Tuan Yang di-Pertua, Igan dengan ini menyokong. Sekian, terima kasih.

Tuan Yang di-Pertua: Terima kasih Yang Berhormat Igan. Seterusnya, Yang
Berhormat Kota Belud. Silakan.

3.33 ptg.

Puan Isnaraissah Munirah binti Majilis @ Fakharudy [Kota Belud]: Bismillahi
Rahmani Rahim. Tuan Yang di-Pertua, apabila kita diintegrasikan dengan Persekutuan
Malaya dan menubuhkan Persekutuan Malaysia, ia adalah atas dasar equality and self-
