DR.14.12.2021 109

sepenuhnya supaya negara kita boleh menerima pelaburan penuh untuk
mengembangkan ekonomi kita.

Adakah surutan kuantum pemulangan wang asing ini sekiranya dasar ini
dilaksanakan? Saya rasa memang akan berlaku. Saya difahamkan bahawa pada
puratanya, syarikat dan individu membawa pulang wang asing sebanyak RM28 bilion
setahun. Jadi, apabila dasar baharu ini dilakukan, adakah pulangan wang ini akan surut
RM10 bilion setahun atau surut lebih teruk ke RM20 bilion setahun?

Tuan Yang di-Pertua, apa yang kita semua benar-benar perlukan dari Yang
Berhormat Menteri adalah pendedahan cost-benefit analysis of this new tax policy. Kalau
semua angka ini munasabah dan jelas menunjukkan ataupun boleh menunjukkan ia tidak
akan menjejaskan ekonomi negara, saya rasa saya boleh terimalah pindaan ini.

Saya juga telah mengambil kira persoalan, sama ada dasar baharu ini akan
menyekat pelaburan baharu di Malaysia dengan izin, / am aware of the argument that this
new policy may scare off investors settling in Malaysia as an investment hub. Akan tetapi
saya rasa argument ini ada merit, tetapi tidak banyak. Bagi saya, the truth is investors
invest or not di Malaysia ini, ada reasons dia. This new tax is only a small negative
component. Bagi saya, the bigger positive component is the fact that despite of
dysfunctional political economy, investors are happy to invest here because we don’t have
capital gains tax on shares.

Tuan Yang di-Pertua, walaupun saya dulu seorang peguam korporat, / am not a
new liberal prosperity preacher. Bapa saya seorang peniaga, tetapi mak saya memang
berjiwa socialist. Yang Berhormat Port Dickson kerap bergurau, mengatakan setelah saya
masuk Keadilan, saya telah menjadi lebih pro-rakyat dan tidak lagi pro-business. The truth
of the matter is, saya tidak pernah pro-business walaupun saya hidup di dalam dunia
perniagaan. Bagi saya, dunia ini sedang menghadapi masalah kesaksamaan yang sangat
ketara. Saya percaya kaedah Keynesian economics perlu diangkat dan dijunjung semula.

Tuan Yang di-Pertua, saya percaya bahawa campur tangan kerajaan adalah
sangat penting jika kita benar-benar serius dalam memerangi ketidaksamaan besar-
besaran. Taxation if used properly and done in fairness, can be an effective tool to address
inequality.

Tuan Yang di-Pertua, masa saya sudah habis. Saya terpaksa ke satu diplomatic
sit-down dinner yang saya memang sudah lewat. la bermula pada pukul 6.00 petang lagi.
Oleh yang demikian, saya minta maaflah kepada Yang Berhormat Menteri. Kalau Yang
Berhormat Menteri boleh beri jawapan bertulis kepada saya nanti. Terima kasih.

Timbalan Yang di-Pertua [Dato’ Mohd Rashid Hasnon]: Baik. Terima kasih
Yang Berhormat Subang. Seterusnya, saya ingin menjemput Yang Berhormat Tebrau.
Akan tetapi sebelum itu, oleh sebab saya hendak habiskan semua, ada tambahan lagi
lima orang termasuk Yang Berhormat Jelutong, Yang Berhormat Bukit Bendera untuk
bahas petang ini dan hanya menggulung esok. Jadi, saya nak reduce, mengurangkan
pembahas kepada empat minit. Dipersilakan Yang Berhormat Tebrau.

7.14 ptg.

Tuan Steven Choong Shiau Yoon [Tebrau]: Saya haraplah Tuan Yang di-
Pertua boleh biarkan saya habiskan lima perkara sahaja.

Timbalan Yang di-Pertua [Dato’ Mohd Rashid Hasnon]: Silakan.

Tuan Steven Choong Shiau Yoon [Tebrau]: Tuan Yang di-Pertua, perkara
pertama pemastautin. Bajet 2022 telah mencatatkan bahawa pendapatan seorang yang
bermastautin yang diterima di Malaysia dari luar negara bermula dari 1 Januari 2022
hingga 30 Jun 2022, akan dikenakan cukai pada kadar tiga peratus daripada pendapatan
kasar dan selepasnya pada kadar yang biasa. Seksyen 7 Akta Cukai Pendapatan hanya
menggunakan bilangan hari tinggal di Malaysia untuk memastikan status pemastautin
seseorang individu itu.
