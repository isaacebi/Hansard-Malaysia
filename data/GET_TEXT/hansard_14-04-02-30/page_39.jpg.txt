DR.14.12.2021 29

Manakala pos sementara juga telah diwujudkan di 11 pos sementara oleh pihak
kerajaan. Pada masa ini, kita punya anggota-anggota juga sudah ditambahkan yang
bertugas di pos-pos yang sedia ada termasuklah di kawasan pos sementara.

Sama ada dibesarkan atau tidak pos-pos kawalan ini, sudah tentunya bila semua
cadangan untuk membuat pos tetap yang baharu, tentunya penambahbaikan kepada pos-
pos yang baharu ini juga akan dilaksanakan. Bagi pos-pos lama yang memerlukan lebih
ramai anggota, kita juga minta kerjasama daripada Yang Berhormat untuk memberikan
maklumat tambahan kepada kami supaya itu dapat dipertimbangkan. Terima kasih Tuan
Yang di-Pertua.

12. Puan Rusnah binti Aluai [Tangga Batu] minta Menteri Perdagangan Dalam
Negeri dan Hal Ehwal Pengguna menyatakan langkah-langkah yang bakal kementerian
lakukan untuk mengawal harga komputer riba memandangkan harga komputer riba pada
masa ini agak tinggi dan membebankan pelajar-pelajar dari keluarga B40.

Timbalan Menteri Perdagangan Dalam Negeri dan Hal Ehwal Pengguna
[Dato’ Rosol bin Wahid]: Terima kasih Tuan Yang di-Pertua. Terima kasih Yang
Berhormat Tangga Batu. Untuk makluman Ahli Yang Berhormat, kementerian sentiasa
memantau harga barang termasuk komputer riba di pasaran. Harga komputer riba yang
berada di pasaran adalah bergantung pada spec dan jenis yang berbeza mengikut
keperluan dan kemampuan pengguna. Walau bagaimanapun, kementerian mengambil
maklum keperluan B40 yang perlu pada peralatan komputer riba pada harga yang
berpatutan.

Terdapat banyak pilihan komputer riba yang boleh dipilih mengikut kemampuan
masing-masing. Sekiranya pengguna mendapati ada kenaikan pada harga komputer riba
yang dijual atau mengesyaki ada elemen pencatutan, maka pada penjualan komputer
tersebut aduan boleh dibuat kepada pihak kementerian.

Untuk makluman Dewan yang mulia ini, kementerian telah melaksanakan
pemeriksaan dalam Ops Catut 8.0 bermula pada 25 Januari di mana kita telah
mengeluarkan 227 notis pengesahan maklumat barangan telah dikeluarkan. Kita juga
membuat pemantauan berterusan melalui semakan penjualan di atas talian ke atas lima
pengendali e-dagang iaitu Shopee, Lazada, Mudah.my, PG Mall dan All IT Hypermarket.
Pematuhan berterusan juga akan dibuat daripada semasa ke semasa untuk memastikan
barang-barang tersebut tidak ada kenaikan atau tidak ada pencatutan.

Untuk makluman Dewan juga, setakat ini, cuma ada satu aduan diterima berkaitan
kenaikan harga tersebut dan apabila disiasat, ia bukan ada elemen pencatutan. Terima
kasih Tuan Yang di-Pertua.

Puan Rusnah binti Aluai [Tangga Batu]: Terima kasih Yang Berhormat
Timbalan Menteri. Soalan tambahan saya mungkin ada sedikit rentas kementerian.

Apabila kenaikan harga pada gadget dilaporkan sehingga 70 peratus kenaikan
tetapi tadi Yang Berhormat telah menjawab bahawa ada banyak pilihan. Jadi, oleh sebab
masalah ini berlaku, kerajaan telah mengumumkan memberi bantuan sebanyak 150,000
unit komputer dan khabarnya masih ada lagi belum diselesaikan walhal sekarang sudah
sampai hujung tahun 2021.

Apakah jaminan agihan bantuan komputer tahun 2022 akan dapat
disempurnakan dalam tempoh masa yang ditetapkan kepada golongan sasar dan bukan
hanya kepada beberapa sekolah sahaja? Mungkin ini rentas kementerian sedikit. Harap
Yang Berhormat boleh juga memberikan respons.

Dato’ Rosol bin Wahid: Terima kasih Yang Berhormat Tangga Batu. Soalan ini
sepatutnya ditujukan kepada Kementerian Pendidikan. Jadi, data-data berkaitan 150,000
itu tidak ada. Kita cuma jaga kenaikan harga dan keberadaan komputer dalam negara ini.

Cuma, untuk makluman Dewan yang mulia juga, bermula daripada 14 Disember,
hari ini, sehingga 20 Mac, kita mengadakan pemeriksaan program Back to School dan
