DR.14.12.2021 65

“Hari Malaysia” ertinya enam belas hari bulan September, tahun seribu sembilan
ratus enam puluh tiga’.

Saya ingin tanya Hari Malaysia dimasukkan tetapi takrif merdeka masih
dikekalkan iaitu kalau tidak silap sayalah takrif merdeka bermaksud:

“Hari Merdeka” ertinya tiga puluh satu hari bulan Ogos, tahun seribu sembilan
ratus lima puluh tujuh”.

Dikekalkan. Akan tetapi Hari Merdeka ini tidak mempunyai makna kepada
Persekutuan Malaysia. Jadi bagi saya sebenarnya kalau kita sudah masuk Hari Malaysia
sebagai 15 September, saya kira Hari Merdeka...

Seorang Ahli: 16.

Dato’ Seri Mohamed Nazri bin Abdul Aziz [Padang Rengas]: 16 September,
maka saya kira 31 Ogos Hari Merdeka ini mesti digugurkan, sebab ia akan menyebabkan
ada dua pemikiran iaitu kita merdeka dan kita juga ada Hari Malaysia. Kalau betul hendak
dimaksudkan sebagai kita sebuah negara, gugurlah Hari Merdeka itu. Pada saya, to me it
is history.

31st August itu, gugurkan sebab akhirnya nanti apabila- inilah masalahnya, bila
sebut Hari Malaysia Sabah dan Sarawak yang meraikan. Sebab apa, sebab ada Hari
Merdeka. Jadi, kepada sayalah, pada saya Hari Merdeka sepatutnya bukan di masuk
tetapi digantikan dengan Hari Malaysia. Ini kerana adalah Perlembagaan Malaysia, dia
bukan Perlembagaan Malaya. Kita kena hentikanlah sentimen-sentimen berkenaan
bahawa kita ini Semenanjung dan Sabah, Sarawak, this must have been a long time ago
kita fikirkan tentang perkara seperti ini ya.

Jadi saya hendak cadangkan iaitu bahawa bukan dimasukkan Hari Malaysia
tetapi Hari Malaysia itu mengganti Hari Merdeka. /t’s okay to read in a history book that
you know Semenanjung dan negeri-negeri sana independent in 1957, tetapi yang kita
hendak raikan ke hadapan and in the future is Hari Malaysia. Jadi saya cadangkan ini
supaya tidak lagi berbangkit soal kita dengar ucapan daripada ramai Ahli Parlimen tadi
iaitu janganiah Sabah dan Sarawak sahaja yang meraikan Hari Malaysia. Akan tetapi ia
tidak berlaku kerana apa? Ini kerana ada Hari Merdeka lagi di dalam perlembagaan ini.
Itu pertama yang saya hendak cakap tentang pindaan Perlembagaan inilah.

Kedua ini, saya juga hendak menyebut berkenaan dengan-— saya terbaca iaitu
bahawa pada- dia ada sebut di sini iaitu bahawa kita sebenarnya telah pun sebenarnya
menyelesaikan satu masalah kita ini mengambil kira keputusan yang dibuat oleh
mahkamah iaitu masalah di antara Federal of Malaysia, Persekutuan Malaysia dengan
Sabah dan Sarawak ini diselesaikan di mahkamah. Kalau tidak silap saya, saya nampak
ada poin di sinilah iaitu- nanti sekejap ya, saya minta maaf.

Disebut bahawa ada satu isu yang berbangkit di antara Semenanjung, Sabah dan
Sarawak dengan Persekutuan. Dikatakan iaitu bahawa pada 13 Mac 2020, mahkamah
telah membuat keputusan yang berpihak kepada Sabah dan Sarawak. Sarawaklah, dalam
mengenakan cukai jualan ini. Saya rasa Tuan Yang di-Pertua iaitu orang ini selalu kalau
kita dah kahwin ini, kalau kita hendak selesai masalah kita, kita ini bersama ini, Sabah,
Sarawak dengan Semenanjung ini.

01610

Akan tetapi kita perlu orang luar mahkamah untuk membuat keputusan. Buat
keputusan mahkamah ini, sudah sampai tahap hendak bercerai ya.

Jadi, saya harap lain kalilah kalau ada apa-apa masalah yang berbangkit di antara
Persekutuan Malaysia iaitu dengan Sarawak atau Sabah — wilayah Sabah dan Sarawak,
tidak payahlah bawa ke mahkamah. Masing-masing ada kementerian. Kementerian
Pertanian dan Industri Makanan di Sarawak, Kementerian Pertanian dan Industri
Makanan di Persekutuan. Bincanglah dua-dua. Selesai sahajalah. Apa perlu sampai kita
hendak pergi ke mahkamah because pergi ke mahkamah ini, dia sudah jadi orang kata
apa adversarial. Adversarial ini maknanya you ada pendirian you, | ada pendirian / dan
dibawa ke mahkamah secara terbuka.
