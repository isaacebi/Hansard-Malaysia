42 DR.14.12.2021

Dato’ Sri Azalina Othman Said: Yang Berhormat, your time is up.

Tuan Chong Chieng Jen [Stampin]: Saya hendak minta satu penjelasan juga
daripada Yang Berhormat Menteri Undang-undang.

Akhir kata, walaupun dua tahun terlambat, tetapi /ate is better than never lah. Late
is better than never. Saya rasa pindaan ini tidak akan memberi apa-apa kesan atau tidak
bermakna kalau tidak disusuli dengan penurunan kuasa kepada negeri Sarawak dalam
beberapa bidang yang saya sebutkan itu.

Oleh itu, saya haraplah kerajaan jangan tunggu lagi sampai pilihan raya negeri
yang akan datang, Pilihan Raya Negeri Sarawak Ke-13, barulah bincang perkara ini. Saya
harap agar langkah kedua dan ketiga untuk membetulkan apa-apa ketidakadilan yang
dilakukan oleh Barisan Nasional sepanjang 50 tahun lebih boleh dipercepatkan. Dengan
kata-kata ini, saya menyokong rang undang-undang ini. Sekian, terima kasih.

Dato’ Sri Azalina Othman Said: Yang Berhormat Batang Lupar. Lima minit.

12.57 tgh.

Dato Sri Hajah Rohani binti Abdul Karim [Batang Lupar]: Terima kasih, Tuan
Yang di-Pertua. Bismillahi Rahmani Rahim. Assalamualaikum  warahmatullahi
wabarakatuh. Salam Keluarga Malaysia.

Tuan Yang di-Pertua, terima kasih atas kesempatan yang diberikan kepada
Batang Lupar untuk mengambil bahagian dalam perbahasan berkenaan dengan Rang
Undang-undang Perlembagaan Persekutuan (Pindaan) 2021.

Untuk makluman Yang Berhormat Stampin, bukan kita tidak menyokong, Yang
Berhormat Stampin. Kita abstain. Sebab apa? Tidak dimasukkan “Pursuant to MA63”.
Jadi, sekarang ini sama-samalah kita menyokong, Yang Berhormat Stampin ya. Terima
kasih, sebab dia menyokong tadi. Harapan saya juga agar ia dapat disokong oleh semua
Ahli Yang Berhormat di dalam Dewan yang mulia ini.

Terlebih dahulu, setinggi-tinggi tahniah saya ucapkan kepada kerajaan atas
keutamaan yang diberikan kepada rang undang-undang ini. la menjadi hari yang cukup
bersejarah terutama buat kami warga Bumi Kenyalang, yang mana dengan pindaan yang
dicadangkan ini akan memberi satu takrif baharu yang besar dan mendalam ertinya.

Tuan Yang di-Pertua, Parlimen pada tahun 1979 telah melakukan perubahan
dengan menukar status Sabah dan Sarawak sebagai negeri ke-12 dan ke-13 dalam
Persekutuan Malaysia yang mana kedua-dua negeri ini diletakkan sebaris dengan negeri-
negeri lain dalam Persekutuan Tanah Melayu asal. Status Sarawak sebagai rakan kongsi
Persekutuan Malaysia perlu dikembalikan kerana penurunan statusnya kepada sebuah
negeri yang terjadi pada tahun 1976 tidak harus berlaku yang mana kita mahu status asal
diberikan kembali kepada negeri ini seperti yang dipersetujui dalam tahun 1963.

Selain itu, cadangan pindaan kepada Perkara 160(2) iaitu menggantikan takrifan
“the Federation” juga perlu dipertimbangkan agar ia merangkumi Perjanjian Malaysia yang
ditandatangani pada 9 Julai 1963 dan perjanjian berhubung dengan pemisahan Singapura
dari Malaysia yang ditandatangani pada 7 Ogos 1965.

Oleh yang demikian, pindaan kepada Fasal (2) Perkara 1 dan Fasal (2) Perkara
160 Perlembagaan Persekutuan akan menjelaskan lagi kedudukan negeri-negeri di
Malaysia selaras dengan semangat Perjanjian Persekutuan Tanah Melayu 1957,
Perjanjian Malaysia 1963 dan kedudukan selepas Singapura keluar dari Malaysia pada
tahun 1965 serta penjelasannya dalam peruntukan tafsiran.

Hari Malaysia yang kita raikan pada setiap 16 September setiap tahun juga perlu
dimasukkan sebagai tafsiran baharu dalam pindaan ini dengan mengiktiraf 16 September
1963 sebagai Hari Malaysia. la merupakan catatan sejarah yang amat penting dalam
negara untuk memperingati pembentukan Malaysia bersama Malaya, Borneo Utara,
Sarawak dan Singapura.
