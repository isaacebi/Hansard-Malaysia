DR.14.12.2021 59

Sebelum saya akhirkan perbahasan saya, saya ingin bertanya kepada kerajaan
ini, Yang Berhormat Menteri. Do you agree that the Malaysia Agreement 1963 has already
been inserted into our Federal Constitution by virtue of Act 26/63 and yet it has never been
honored or implemented as it should be? Pesan saya juga yang di Sabah itu /Berucap
dalam dialek Dusun] We must raise up, united, trusting and respecting one another. No
individual or personality is bigger than the Federation of Malaysia. Sabahan and
Sarawakian are no less of Malaysian than orang Malaya. Hence, it is important to restore
the very foundation on which this nation of great potentials was build. Terima kasih.

Tuan Yang di-Pertua: Terima kasih. Terima kasih Yang Berhormat Kota Belud.
Saya ingin menjemput Yang Berhormat Hulu Rajang sekarang. Silakan.

3.39 ptg.

Datuk Wilson Ugak anak Kumbong [Hulu Rajang]: Terima kasih Tuan Yang
di-Pertua. Saya ingin bawa kita mengingati bersama kata-kata arwah Tun Jugah anak
Barieng. Temenggung Jugah ada pernah menyebut /Berucap dalam dialek Iban] dengan
izin, Malaysia should not be like sugar cane. Sweet at the head, getting less and less
sweet toward the end. Tun Jugah merupakan seorang pejuang masyarakat Iban dan
beliau merupakan kunci kepada penyatuan Sarawak bersama Sabah, Malaya dalam
pembentukan Malaysia, Tuan Yang di-Pertua.

01540

Kita harus juga menerima bahawa perbezaan yang wujud melibatkan negeri,
wilayah, adat, budaya merupakan satu keunikan masih wujud sehingga hari ini. Kita
seharunya mengingati sejarah yang telah wujud sekian lama Tuan Yang di-Pertua dan
tidak mendiskriminasi sesiapa juga yang mempunyai fahaman dan berbeza. Saya pasti
kita semua mempunyai acuan yang berbeza namun suatu yang menyatukan kita adalah
bumi di tanah tumpah darahku.

Kita semua Tuan Yang di-Pertua, mendiang Tun Datuk Patinggi Temenggong
Jugah anak Barieng juga pernah menyebut; “/dup ka nyawa dengan izin duluk, urat tegap
baruk kita uleh berjako”. Dengan izin, “Give lives to yourself first, once your foundation is
solid, then you can talk and act’.

Tuan Yang di-Pertua. Mendiang bapa saya seorang- Penghulu Kumbong Anak
Gerinang yang telah meninggal dunia lebih setahun lalu yang juga merupakan di antara
51 ketua masyarakat kaum Iban di bahagian Kapit yang telah dipimpin oleh Tun Datuk
Patinggi Temenggong Jugah anak Barieng bagi berjumpa bersama pasukan Cobbold
Commission Tuan Yang di-Pertua dalam pembentukan Malaysia yang telah diadakan di
Kapit pada 19 Mac 1962.

Pada ketika itu, bapa saya bersama rakan-rakan penghulu Iban yang lain
bersetuju dengan pembentukan Malaysia kerana percaya akan kepimpinan dan visi yang
telah diterangkan kepada mereka. Namun ia kini, menjadi sesuatu diminta tebu, diberikan
tembakau. Selama 58 tahun kemerdekaan yang telah dikecapi oleh kaum kami di
Sarawak, namun masih mencemburui pembangunan yang dinikmati oleh saudara
serumpun kami di Semenanjung Tuan Yang di-Pertua.

Jika diperhatikan di dalam Perkara 1(2) yang asal pada tahun1963 ini, didapati
bahawa terdapat sesuatu pengesahan yang jelas mengenai wilayah-wilayah yang
membentuk Persekutuan Malaysia iaitu negeri-negeri Tanah Melayu, negeri-negeri
Borneo iaitu Sabah dan Sarawak serta negeri Singapura ketika dahulu. Walau
bagaimanapun, melalui Akta A354 yang berkuat kuasa melalui 27 Ogos 1976, klausa (2)
di dalam Perkara 1, Perlembagaan Persekutuan ini telah dipinda sepertimana yang
terdapat sehingga hari ini.

Dengan pindaan yang berkuat kuasa sehingga hari ini, Sabah dan Sarawak telah
diletakkan sebaris dengan negeri-negeri lain di dalam Persekutuan Tanah Melayu yang
asal. Sekali gus menampakkan seolah-olah berlakunya penurunan taraf daripada rakan
sekutu Persekutuan Tanah Melayu kepada anak kepadanya. Justeru itu, saya
berpendapat pengambilan semula taraf atau status sebagai rakan sekutu kepada Sabah
