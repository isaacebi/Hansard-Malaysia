52 DR.14.12.2021

bisik-bisikkan kepada saya, bolehkan kita lantik orang Sarawak ini menjadi Panglima
Angkatan Tentera? Saya kata, saya yakin penuh tentang integriti, ketaatan dan kesetiaan
kepada Malaysia yang dibentuk pada tahun 1963.

Pada masa yang akan datang, kita harap akan ada nanti KSN dan jawatan-
jawatan yang lain yang berasal dari Sabah dan Sarawak. Ini penting untuk membentuk
integriti. Membentuk penghormatan antara kita.

Begitu juga, bila dalam perjanjian Perkara 20 dan sebagainya, termasuk hal
imigresen, kita harap kedua-dua negeri ini bersifat berintegriti dan terbuka. Kita merasa
sedih kadangkalanya kita boleh pergi ke Korea Utara, kita boleh pergi ke Cuba. Akan
tetapi, tidak boleh pergi ke Sarawak. Ini satu perkara yang menyedihkan. Selepas lulusnya
hari ini untuk mengukuhkan perpaduan antara tiga wilayah ini, perkara ini kita harap dapat
diatasi dikurangkan melainkan mereka yang ada rekod jenayah, persona non grata baru
tidak boleh masuk di sesebuah negeri. Akan tetapi, kerana perbezaan politik dan
sebagainya, mesti diizinkan kerana kita pergi kepada kematangan dan integriti.

Saya sendiri kadangkalanya berasa menitis air mata bila dah sampai di Kuching,
diarahkan patah balik. Kenapa tidak boleh masuk? Sedangkan saya boleh masuk ke
mana-mana negara hatta hendak masuk Israel pun boleh kalau kita mahu. Mereka boleh
cap di sekeping kertas tanpa cap di pasport. Oleh itu, kita harap perkara ini dapat
dipertingkatkan supaya nilai integriti wilayah ini dapat dipertahankan dengan kuasa-kuasa
yang diberi. Sabah, Sarawak dan Semenanjung ya, ada kuasa istimewa kepada suatu
wilayah itu. Gunalah sebaik mungkin.

01510

Oleh sebab itulah, kita harap dengan kita bersama meluluskan pindaan
Perlembagaan ini, kita harap betul-betul Sabah, Sarawak, Semenanjung berada setaraf
terutama di sudut pembangunan. Kita bersetuju, bila kita pergi ke sana, kita boleh melihat
ketinggalannya mereka terutama dalam infrastruktur termasuklah jalan-jalan raya,
termasuklah sekolah, termasuklah dalam bidang pertanian dan sebagainya.

Ini kita akui bersama, mesti dipertingkatkan dan juga penguasaan kapitalis-
kapitalis tempatan dan luar sama ada dari dalam negeri itu sendiri yang mengaut
kekayaan, bahkan musim pilihan raya ini kita lihat tokeh-tokeh balak ini menentukan arah
tuju negeri. Ini yang kita tidak mahu berlaku di sesuatu negara. Biarlah rakyat dan parti-
parti politik yang berwibawa menentukan arah tuju pembangunan sesebuah negara,
integriti sebuah negara, bukan tokeh-tokeh balak.

Pengaruh tokeh-tokeh ini begitu hebat sekali seperti apa yang berlaku di New
Caledonia sekarang ini. Bagaimana peranan tokeh-tokeh ini boleh mengubah pemikiran
penduduk di situ untuk menyokong kuasa mana yang mereka mahu. Ini soal giant dalam
hal ini mesti dikurangkan pada masa yang akan datang. Ini termasuk di Semenanjung ini
pun, kita lihat bagaimana 1MDB cuba mengubah pendirian politik Malaysia sampai
dibicarakan di seluruh dunia hal 1MDB ini.

Sampai Hollywood hendak buat filem, sudah dicari pelakon, bagaimana wajah
bekas Perdana Menteri, wajah Yang Berhormat Langkawi dan sebagainya untuk dibuat
filem menceritakan skandal kewangan yang terbesar yang menguasai corak kewangan
Malaysia yang dilihat oleh pelabur-pelabur asing di seluruh dunia sekarang ini.

Oleh sebab itulah Sarawak dan Sabah dalam meneroka yang lebih baik pada
masa yang akan datang, hindar skandal seperti ini kerana ia membawa imej yang buruk
sekarang dan pada masa yang akan datang. Oleh sebab itulah...

Dato’ Mahfuz bin Haji Omar [Pokok Sena]: Yang Berhormat Kota Raja. Yang
Berhormat Kota Raja. Pokok Sena.

Tuan Mohamad bin Sabu [Kota Raja]: ...Saya dengar di sana soal parti-parti
yang menguasai politik ini dan mereka kadangnya mendapat projek yang berganda-
ganda. Lepas dia, dia. Lepas dia, dia. Lepas dia, dia untuk mendapat konsesi balak dan
sebagainya...

Dato’ Mahfuz bin Haji Omar [Pokok Sena]: Ya. Lepas dia, saya pula.
