72 DR.14.12.2021

membuatkan kita prihatin adalah persoalan berkait tentang kemiskinan. Jadi persoalan
yang ingin saya bangkitkan ini walaupun mungkin bukan berada dalam kerangka Menteri,
namun antara isu yang penting ialah bagaimana dengan pindaan ini boleh memberikan
manfaat kepada rakyat agar jurang antara yang miskin dan yang kaya itu tidak terus
melebar terutamanya di Sabah dan juga Sarawak.

Di dalam Dewan ini juga kita mendengar jawapan Menteri yang menyatakan
bahawa kemiskinan di Sarawak itu antara perkara yang menjadi kebimbangan kita dan
keprihatinan, justeru kita walaupun bersetuju dengan pindaan ini jadi bagaimana dengan
pindaan ini? la bukan sekadar mengangkat martabat Sabah dan juga Sarawak tetapi juga
rakyatnya. Jadi ini perkara yang pada saya amat fundamental kerana kita tidak boleh lari
misalnya daripada membahaskan cogan kata dalam Jata Negara kita iaitu ‘Bersekutu
Bertambah Mutu’. Kalau kita rujuk dalam pelbagai buku-buku definisi ataupun tafsiran,
‘Bersekutu Bertambah Mutu’ ini ia menjelaskan bahawa bersekutu itu bermaksud kita
bekerjasama antara satu dengan yang lain dan bertambah mutu bermaksud dengan
kerjasama tersebut, ia akan menaikkan kualiti kerja atau kualiti hasil yang mana tentunya
akan dapat memberikan pulangan yang terbaik buat Malaysia, yang pada saya perkara
yang amat penting untuk kita sama-sama dapat capai pada masa akan datang.

Sila Yang Berhormat Papar. Tadi kesian Yang Berhormat Papar, dia bangun.

Timbalan Yang di-Pertua [Dato’ Mohd Rashid Hasnon]: Sila Yang Berhormat
Papar.

Tuan Haji Ahmad bin Hassan [Papar]: Terima kasih. Ya seperti mana yang kita
tahu pada tahun 1974, Perkara 1(3) telah dipinda dan begitu juga Perkara 1(4) ditambah
bersama beberapa pindaan selepas itu. Persoalan saya kenapa pada pindaan kali ini,
Perkara 1(3) dan 1(4) tidak disentuh langsung demi menggambarkan semangat Perjanjian
1963? Ini kerana Federal Territories di bawah Perkara 1(4) bukan sebahagian daripada
negeri-negeri Persekutuan yang mewujudkan Persekutuan Malaysia. Terima kasih.

Datuk Seri Haji Shamsul Iskandar @ Yusre bin Haji Mohd Akin [Hang Tuah
Jaya]: Terima kasih Yang Berhormat Papar. Saya percaya antara hujah ataupun inti
kepada apa yang Yang Berhormat Papar bangkitkan itu penting kerana ia memberikan
suatu pemahaman kepada kita tentang konsep federalisme iaitu ada gabungan kekuatan
di antara Semenanjung Malaysia, Sabah dan juga Sarawak. Jadi, bagaimana dengan
federalisme ini memberikan kekuatan kepada negara kita supaya dari segi aspek kita lihat
bagaimana rakyat boleh hidup dalam keadaan makmur dan juga sentosa dalam aspek
ekonomi, aspek politik, aspek hormat-menghormati antara satu sama lain kerana kita
percaya kerajaan di bawah kepimpinan Yang Amat Berhormat Perdana Menteri sering kali
melaungkan Keluarga Malaysia, Keluarga Malaysia, Keluarga Malaysia.

Kalau dahulu kita dapat dengar 1Malaysia. Sekarang kita dengar Keluarga
Malaysia. Sekarang ini dengan pindaan ini tentunya apa yang dihajati oleh kerajaan itu
adalah mengarah kepada yang saya sebutkan tadi ‘Bersekutu Bertambah Mutu’. Jadi kita
harap semangat ini Yang Berhormat Menteri, dapat dikongsi dengan semua pembuat
dasar di Sabah, Sarawak dan apatah lagi di Semenanjung ini. Kerana kalau kita sekadar
beretorik di dalam Dewan ini, hanya berikan tumpuan kepada tafsiran semata-mata dan
pindaan-pindaan yang berkait tentang tafsiran tetapi intinya, asasnya itu tidak sama-sama
kita hayati, kita juga akan berdepan dengan cabaran yang pada saya tidak memberikan
sebarang makna kepada pindaan ini. Terima kasih Tuan Yang di-Pertua.

Timbalan Yang di-Pertua [Dato’ Mohd Rashid Hasnon]: Terima kasih Yang
Berhormat Hang Tuan Jaya. Seterusnya saya menjemput Yang Berhormat Baram.

4.38 ptg.

Tuan Anyi Ngau [Baram]: Terima kasih Tuan Yang di-Pertua kerana memberi
peluang kepada saya untuk terlibat dalam perbahasan ini yang saya percaya adalah satu
RUU yang begitu penting untuk negara kita lebih-lebih lagi kita di Sabah dan Sarawak.
Kita tahu Tuan Yang di-Pertua bahawa inti pati RUU ini adalah untuk menyatupadukan
negara kita tanpa kita mengira apa-apa demi Keluarga Malaysia. Ini perlu kita wujudkan
