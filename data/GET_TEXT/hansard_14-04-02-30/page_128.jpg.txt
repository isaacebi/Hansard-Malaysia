118 DR.14.12.2021

Maka, apa yang berlaku sekarang katakan kalau seorang ini mengikut pengiraan
zakat dia kena bayar RM1,000, mengikut LHDN dia kena bayar RM2,000 sebenarnya dia
kena bayar RM1,000 ke zakat lepas itu potong rebat itu bayar RM1,000 kepada LHDN.
Akan tetapi, di bawah undang-undang sedia ada, beliau boleh terus bayar RM2,000
kepada zakat lepas itu potong rebat itu sehingga bayar LHDN RMO. Seluruh Malaysia
seranau 900,000 orang pembayar cukai yang menuntut rebat zakat setiap tahun. Satu
pertiga, daripada mereka iaitu 280,000 orang selepas bayar ataupun selepas bayar dan
tuntut rebat zakat, jumlah yang bayar kepada LHDN adalah RMO.

01950

Jumlah rebat yang dapat adalah RM712 juta secara purata maknanya seorang itu
dapat tuntutan rebat zakat sebanyak RM2,000. Kalau seseorang yang bayar zakat sampai
RM2,000 bukan calang-calang orang. Ini kira kaya jugalah. Apa yang kita minta adalah
berlaku adil kepada rakan-rakan kita yang bukan Islam juga dalam agama bukan Islam
pun ada nilai-nilai murni yang sama memberi zakat yang bantu orang susah, asnaf.

Kita juga ada hendak bantu ke gereja, tokong sepertimana di bawah asnaf fi
sabililah di bawah zakat. Inilah sepatutnya kita wujudkan satu tabung yang lebih kurang
sama dengan konsep zakat di mana kita boleh uruskan kalau ada derma ataupun orang
bukan Islam yang kita guna kita punya duit cukai kita, kita bantu dengan orang susah
sepertimana di bawah asnaf dan di bawah zakat boleh juga layak tuntut di bawah satu
rebat yang seperti mana rakan-rakan Muslim ini, barulah kita adil. Kalau tidak, seolah-
olah sistem ini di mana cukai yang dibayar oleh rakan-rakan Muslim ini boleh dikeluarkan
sebahagian yang hanya kongsi di antara Muslim, tetapi cukai yang dibayar oleh bukan
Islam ini perlu dikongsi dengan semua.

Tuan Yang di-Pertua, jumlah tuntutan ataupun rebat cukai setiap tahun adalah
RM2,000 juta iaitu lebih kurang 10 peratus daripada jumlah kutipan income tax setahun.
Bayangkan apa perasaan bukan Islam apabila kita pun buat juga sesuatu yang baik
seperti dengan memberi bantuan kepada asnaf, tetapi kita tidak dilayakkan untuk tuntutan
rebat seperti ini.

Maka saya minta kerajaan tolong kaji, wujudkan satu sistem sepertimana
Lembaga Zakat di mana setiap negeri ada Jawatankuasa Rumah Ibadat Bukan Islam yang
turut juga boleh membenarkan rebat tersebut supaya wang tersebut juga apabila sama
ada orang Kristian, sama ada orang Buddha, boleh membuat sesuatu kebaikan mengikut
kebaikan ikut ajaran agama masing-masing turut menikmati rebat tersebut. Barulah kita
akan nampak seperti satu keluarga yang adil, sekian terima kasih.

Timbalan Yang di-Pertua [Dato’ Mohd Rashid Hasnon]: Seterusnya, saya
menjemput Beruas.

7.52 mlm.

Dato’ Ngeh Koo Ham [Beruas]: Terima kasih Tuan Yang di-Pertua kerana
membenarkan saya untuk membahas Rang Undang-undang Kewangan 2021. Kita baru
terima satu laporan PAC yang menyatakan bahawa Bank Negara Malaysia telah pada
tahun 2017 menggunakan wang RM2.07 bilion untuk membeli satu lot tanah lot 41
daripada Kerajaan Persekutuan untuk membolehkan kerajaan membayar hutang 1MDB.
Amalan ini amat berbahaya kerana kita tahu Bank Negara Malaysia ini merupakan agensi
yang memastikan kestabilan monetary, integriti kewangan dan pengeluaran mata wang.
Jadi kalau Bank Negara memerlukan tanah, Bank Negara merupakan agensi kerajaan,
kerajaan patutlah memberikan tanah secara percuma. Akan tetapi saya hendak tahu
berapa kali Bank Negara Malaysia mengeluarkan wang sedemikian untuk menolong
kerajaan dan berapakah jumlah wang yang diterbitkan oleh Bank Negara Malaysia dalam
apa bentuk pun can be mata wang berbentuk kertas ataupun financial instrument. Adakah
wang ini apabila diterbitkan perlu dilaporkan kepada The federal reserve system of
Amerika Syarikat ataupun monetary authority negara-negara lain. Adakah pengeluaran
wang tambahan ini memerlukan sekuriti seperti emas?
